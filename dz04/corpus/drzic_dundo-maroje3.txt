
 
 
 
 
 Marin Držić 
 Dundo Maroje 
 Komedija prikazana u vijećnici  od kompanjije  »Pomet-družina« 
   
 
 Impresum 
 Naručitelj: 
 Hrvatska akademska i istraživačka mreža – CARNET  Josipa Marohnića 5, 10000 Zagreb  tel.:  +385 1 6661 500   www.carnet.hr 
   
 Nakladnik: 
 Bulaja naklada d.o.o  Radnički dol 8, 10000 Zagreb tel/fax:  +385 1 4822 154 info@bulaja.com   www.bulaja.com 
   
 Urednik:  Zvonimir Bulaja 
 Oblikovanje:  Luka Duplančić, Zvonimir Bulaja 
 Naslovnica:  Nikolina Ivezić 
 Bilješka o autoru i djelu:  dr. sc. Jelena Vignjević 
 Metodička obrada:  dr. sc. Jelena Vignjević 
 Komentare i rječnik priredio:  Zvonimir Bulaja 
 Tehnička realizacija:  Bulaja naklada d.o.o. 
 Za nakladnika:  Zvonimir Bulaja 
   
 Pri pripremi ove elektroničke knjige uložen je maksimalni mogući trud i pažnja, te su svi uključeni materijali pažljivo kontrolirani, korigirani i testirani. Međutim,  Bulaja naklada d.o.o. ,  CARNET  i autori ne mogu biti odgovorni za bilo kakve štete, izravne i neizravne, prouzročene upotrebom ove elektroničke knjige, odnosno pogreškama u tekstovima (nekompletni, netočni ili oštećeni podaci, greške pri unosu i slično). 
 Držićeva djela su u javnoj domeni. 
   
 ISBN:  978-953-328-442-2 
   
 Zagreb, 2018. 
   
   
   
 
 Projekt je sufinancirala Europska unija iz Europskog socijalnog fonda.  Više informacija o EU fondovima možete naći na web stranicama Ministarstva regionalnoga razvoja i fondova Europske unije:   www.strukturnifondovi.hr 
 Sadržaj ovog materijala isključiva je odgovornost Hrvatske akademske i istraživačke mreže – CARNET. 
 
 Sadržaj 
 
 
 Sadržaj 
 
 
 O autoru: Marin Držić 
 
 
 Prije čitanja... 
 
 
 Dundo Maroje 
 
 
 Imena 
 
 
 Prolog Dugog Nosa 
 
 
 Bilješke 
 
 
 
 
 Prolog 
 
 
 Bilješke 
 
 
 
 
 Prvi čin 
 
 
 Prvi prizor 
 
 
 Drugi prizor 
 
 
 Treći prizor 
 
 
 Četvrti prizor 
 
 
 Peti prizor 
 
 
 Šesti prizor 
 
 
 Sedmi prizor 
 
 
 Osmi prizor 
 
 
 Deveti prizor 
 
 
 Bilješke 
 
 
 
 
 Drugi čin 
 
 
 Prvi prizor 
 
 
 Drugi prizor 
 
 
 Treći prizor 
 
 
 Četvrti prizor 
 
 
 Peti prizor 
 
 
 Šesti prizor 
 
 
 Sedmi prizor 
 
 
 Osmi prizor 
 
 
 Deveti prizor 
 
 
 Deseti prizor 
 
 
 Jedanaesti prizor 
 
 
 Dvanaesti prizor 
 
 
 Trinaesti prizor 
 
 
 Četrnaesti prizor 
 
 
 Petnaesti prizor 
 
 
 Bilješke 
 
 
 
 
 Treći čin 
 
 
 Prvi prizor 
 
 
 Drugi prizor 
 
 
 Treći prizor 
 
 
 Četvrti prizor 
 
 
 Peti prizor 
 
 
 Šesti prizor 
 
 
 Sedmi prizor 
 
 
 Osmi prizor 
 
 
 Deveti prizor 
 
 
 Deseti prizor 
 
 
 Jedanaesti prizor 
 
 
 Dvanaesti prizor 
 
 
 Trinaesti prizor 
 
 
 Četrnaesti prizor 
 
 
 Petnaesti prizor 
 
 
 Šesnaesti prizor 
 
 
 Sedamnaesti prizor 
 
 
 Osamnaesti prizor 
 
 
 Devetnaesti prizor 
 
 
 Dvadeseti prizor 
 
 
 Bilješke 
 
 
 
 
 Četvrti čin 
 
 
 Prvi prizor 
 
 
 Drugi prizor 
 
 
 Treći prizor 
 
 
 Četvrti prizor 
 
 
 Peti prizor 
 
 
 Šesti prizor 
 
 
 Sedmi prizor 
 
 
 Osmi prizor 
 
 
 Deveti prizor 
 
 
 Deseti prizor 
 
 
 Jedanaesti prizor 
 
 
 Dvanaesti prizor 
 
 
 Trinaesti prizor 
 
 
 Bilješke 
 
 
 
 
 Peti čin 
 
 
 Prvi prizor 
 
 
 Drugi prizor 
 
 
 Treći prizor 
 
 
 Četvrti prizor 
 
 
 Peti prizor 
 
 
 Bilješke 
 
 
 
 
 Mihovil Kombol: Dopuna Dunda Maroja 
 
 
 Šesti prizor 
 
 
 Sedmi prizor 
 
 
 Osmi prizor 
 
 
 Deveti prizor 
 
 
 Deseti prizor 
 
 
 Bilješke 
 
 
 
 
 
 
 Metodički instrumentarij 
 
 
 Poticaji za daljnji rad 
 
 
 Rječnik 
 
 
 A 
 
 
 B 
 
 
 C 
 
 
 Č 
 
 
 Ć 
 
 
 D 
 
 
 Dž 
 
 
 Đ 
 
 
 E 
 
 
 F 
 
 
 G 
 
 
 H 
 
 
 I 
 
 
 J 
 
 
 K 
 
 
 L 
 
 
 Lj 
 
 
 M 
 
 
 N 
 
 
 Nj 
 
 
 O 
 
 
 P 
 
 
 R 
 
 
 S 
 
 
 Š 
 
 
 T 
 
 
 U 
 
 
 V 
 
 
 Z 
 
 
 Ž 
 
 
 
 
 Kviz 
 
 
 Impresum 
 
 
 
 Landmarks 
 
 Naslovnica 
 Impresum 
 Prva stranica 
 Sadržaj 
 Rječnik 
 
 Kviz 
 
 1. Pod kojim nadimkom je Marin Držić bio poznat? 
  Vidra  (točno)    Lija    Dabar    Lav 
 2. U kojem gradu je Držić umro? 
  u Dubrovniku    u Firenci    u Veneciji  (točno)    u Hvaru 
 3. Ženske likove u Držićevim drama su glumile žene? 
  DA    NE  (točno) 
 4. Pod kojim naslovom je još poznata Držićeva  Grižula ? 
  Tirena    Plakir  (točno)    Venere i Adon    Arijadna 
 5. Koje od navedenih djela nije Držićevo? 
  Pjerin    Novela od Stanca    Tripče de Utolče    Jeđupka  (točno) 
 6. Kojem autoru je do 19. stoljeća bila pripisivana jedina Držićeva tragedija  Hekuba ? 
  Mavru Vetranoviću  (točno)    Marku Maruliću    Šišku Menčetiću    Petru Hektoroviću 
 7. Gdje je smještena radnja  Dunda Maroja ? 
  u Firenci    u Veneciji    u Rimu  (točno)    u Veroni 
 8. Kako se zove prolog drame u kojoj Držić iznosi utopijsku viziju i kritiku društva? 
  Prolog Velikog Oka    Prolog Malog Uha    Prolog Dugog Nosa  (točno)    Prolog Širokih Usta 
 9. U prologu se ljudi dijele na  ljude nahvao  i  ljude nažao . 
  DA    NE  (točno) 
 10.  Dundo Maroje  nije sačuvan u cijelosti, nedostaje završetak koji je naknadno pridodan? 
  DA  (točno)    NE 
 11. Prva moderna izvedba  Dunda Maroja  je postavljena u zagrebačkom HNK 1938. godine, u adaptaciji i režiji Marka Foteza. 
  DA  (točno)    NE 
 12. Jasno ismijavanje petrarkizma u  Dundu Maroju  vidljivo je u tome što je Laura, koja nosi ime Petrarkine ljubavi: 
  izuzetno ružna žena    kurtizana  (točno)    zaljubljena u oženjenog muškarca    opisana upravo suprotno od opisa Petrarkine Laure 
 13. Maroje putuje u Rim kako bi pronašao svoga sina Mara: 
  jer ga je poslao u Firencu izučiti zanat trgovca, a on troši novac po Rimu  (točno)    jer ga je poslao na studij u Padovu, a on je s djevojkom za koju nije zaručen pobjegao u Rim    jer je netko obavijestio Maroja da mu je sin ubijen    jer je Maro uhićen zbog sudjelovanja u zabranjenoj predstavi 
 14. Kada u Rim dođe i Marova zaručnica Pera, ona zahtjeva od svojeg sluge Džive: 
  da se pretvara da je njezin muž    da pronađe Lauru jer je čula da je Maro zaljubljen u nju    da je oslovljava s 'Petar' jer se morala prerušiti u muškarca kako bi mogla putovati  (točno)    da se vrati u Dubrovnik 
 15. Kako se zapravo zove Petrunjela? 
  Mara    Milica  (točno)    Antonjela    Dživa 
 16. Što znači riječ  pijena ? 
  bijes, ljutnja    tuča, borba    pjena, val    kazna, globa  (točno) 
 17. Što znači  Tot joj u bradu! ? 
  nek joj bude na ponos    pravo joj budi  (točno)    to će joj kasnije doći na naplatu    udari je u bradu 
 18. Popiva Maru savjetuje da proda sve što je kupio Lauri i vrati ocu novac? 
  DA    NE  (točno) 
 
 Provjeri   Poništi 
 
   
 
 Sadržaj 
 O autoru: Marin Držić 
 Prije čitanja... 
 Dundo Maroje 
 Imena 
 Prolog Dugog Nosa 
 Prolog 
 Prvi čin 
 Drugi čin 
 Treći čin 
 Četvrti čin 
 Peti čin 
 Mihovil Kombol: Dopuna  Dunda Maroja 
 Metodički instrumentarij 
 Poticaji za daljnji rad 
 Rječnik 
 Kviz 
 
 
 
 Marin Držić 
 Dubrovnik, 1508. – Venecija, 2. svibnja 1567. 
 Dubrovački renesansni dramatičar i pjesnik Marin Držić izuzetna je pojava u povijesti ne samo hrvatske, nego i europske drame. Unatoč tome što je stvarajući na »malom« jeziku ostao izoliran, jedan je od najvećih komediografa renesanse i manirizma. 
 Rođen je u Dubrovniku 1508. godine, a umro u Veneciji, 2. svibnja 1567. Imao je nadimak Vidra .  Pripadao je brojnoj pučkoj obitelji koja se bavila trgovinom. Malo je sačuvanih podataka o njegovu životu. Najstariji podatak o Držiću potječe iz 1526. godine, kada je kao klerik imenovan jednim od dvojice rektora crkve Svih Svetih u Dubrovniku (Domino), a tu povlasticu Držići su uživali od starine. Godine 1538. bio je postavljen za orguljaša dubrovačke katedrale. Dobivši od vlade jednokratnu pomoć od 30 zlatnih dukata, 1538. Držić odlazi na studij u Sienu. Tijekom studija bio je izabran za studentskog prorektora, što je vrlo ugledna funkcija. Uz Držićeve studentske dane u Sieni veže se i skandal oko njegova sudjelovanja u izvedbi neke nepoznate komedije 1542. godine. Naime, za španjolske okupacije Siene bili su zabranjeni javni skupovi, pa i predstave, i Držić je kažnjen ukorom. Prema dokumentima, Držić je 1545. opet u rodnom Dubrovniku. U isto je vrijeme u Gradu i grof Christoph Rogendorf koji se zbog nesuglasica s bečkim dvorom spremao stupiti u sultanovu službu. Posredovanjem Marina Zamanje, jednoga od službenih grofovih pratilaca, Rogendorf prima Držića u stalnu službu kao sobara. Obaviješten da je njegov spor riješen, grof se vraća u Beč te sa sobom vodi i Držića. Nekoliko mjeseci poslije Držić se preko Klagenfurta i Venecije vraća u Dubrovnik. Potkraj kolovoza 1546. Rogendorf se ponovo pojavio u Dubrovniku na putu u Carigrad, te je Držić opet u njegovoj službi, ovaj put kao tumač. Nakon pola godine vraća se u Dubrovnik i prvih dana siječnja 1547. na saslušanju daje vladi opširan izvještaj o svom boravku u Carigradu, o grofu i osobito o sinu dubrovačkog emigranta M. Bučinjelića (Bučinčića). Godine 1550. Držić se zaredio i ostaje u rodnom gradu sve do 1562. Obavljao je svećeničku dužnost, a bio je i pisar u dubrovačkoj solani (1554.-1556). U Dubrovniku je, od 1548. do 1558., napisao sve svoje dramske tekstove. 
 Od godine 1564. pa do kraja života boravio je u Veneciji, uz kraće izbivanje (Firenca 1566.), zaposlen kao nadbiskupski kapelan. Umro je u Veneciji i pokopan u skupnoj grobnici crkve Sv. Ivana i Pavla (Zanipolo). Tu mu je 1972. JAZU dala postaviti nadgrobnu ploču. 
 Godine 1566. Držić je iz Firence toskanskom vojvodi Cosimu Mediciju i njegovu sinu Francescu uputio pet urotničkih pisama, u kojima moli vojvodu da mu pomogne srušiti dubrovačku vlast. U tim pismima (prvo nije pronađeno) navodi da je dubrovačka vlast surova i nepravedna te predlaže sastavljanje zajedničke vlasti plemića i pučana. Koliko se zna, vojvodina odgovora nije bilo. Petim se pismom, koje je pronađeno 2007. godine u firentinskom arhivu, oprašta od firentinskog dvora odgađajući pothvat za pogodniju priliku. Novootkriveno pismo cijelom slučaju daje dodatne korisne informacije i dokaz da je Cosimo Medici pisma zaista pročitao i komentirao sa svojim tajnikom, ali nije bio oduševljen Držićevim prevratničkim planovima. Spoznaje o tim Držićevim preokupacijama daju novo svjetlo u razumijevanju njegova literarnog rada, posebno drame  Dundo Maroje . 
 Držićevo književno djelo, osim dramskih djela, čine lirske pjesme, nadgrobnice i poslanice. Godine 1551. Držić je u Veneciji u tisku objavio dvije knjige:  Pjesni Marina Držića ujedno stavljene s mnozim druzim lijepim stvarmi , u kojoj je petrarkistička lirika, te drame u stihu  Novela od Stanca  i  Venere i Adon , te  Tirena, komedija Marina Držića prikazana u Dubrovniku godišta 1548. u kojoj ulazi boj na način od moreške i tanac na način pastirski . Ista su djela, ali u jednom svesku, ponovno tiskana u Veneciji 1607. i 1630. godine, a treće izdanje pod zajedničkim naslovom  Tirena . 
 Te tri drame, uz tragediju  Hekuba  i pastirsku igru  Grižula  (ili  Plakir ), kojoj nedostaje samo izvorni naslov, čine korpus Držićevih cjelovitih sačuvanih drama. Komedijama  Dundo Maroje  i  Skup  nedostaje završetak, komedijama  Tripče de Utolče  (ili  Mande ) i  Arkulin  nedostaje početak, a  Džuho Kerpeta  i  Pjerin  sačuvani su tek u fragmentima, dok je komedija  Pomet  poznata samo po naslovu i nekoliko elemenata sadržaja koji se spominju u  Dundu Maroju . Djela koja Držić nije uključio u tiskano izdanje iz 1551. godine sačuvana su u rukopisima. 
 Držićeve drame izvodile su se u »brijeme od poklada« (vrijeme karnevala) na različitim lokalitetima: »prid Dvorom« (ispred Kneževa dvora, premijera  Tirene ), zatim na »pirevima« (svadbama) u »saločama« (salonima) palača i dvoraca dubrovačkih plemića i imućnijih pučana, a jednom i u Vijećnici Kneževa dvora ( Dundo Maroje ). Predstavljale su ih, pod autorovim vodstvom, amaterske kazališne družine: Pomet-družina, Njarnjasi, Gardzarija i družina Od Bidzara. Izgubljeni  Pomet  izveden je 1548. godine,  Tirena  također 1548. te opet 1551. na piru Vlaha Držića zajedno s pastoralom  Venere i Adon .  Novela od Stanca  prikazana je 1551. godine na piru Martolice Džamanjića, iste godine kad i  Dundo Maroje . Godine 1552. izvedena je komedija  Pjerin , a  Džuho Kerpeta  izveden je 1554. na piru Rafa Gučetića.  Skup  je izveden vjerojatno 1555. godine na piru Saba Gajčina, 1556. godine na piru Vlaha Sorkočevića prikazana je  Grižula , dok je tragedija  Hekuba , nakon dviju zabrana 1558. godine, prikazana 1559. godine. Za komedije  Arkulin  i  Tripče de Utolče  nema točnih podataka o vremenu i mjestu izvođenja. O načinu izvedbe malo se zna, samo ono što je vidljivo iz prologâ i didaskalija. Na primjer, u Prologu  Dunda Maroja  spominju se »arkiteti«, scenski majstori. Držić je bio i glazbenik pa je moguće da je glazbenu pratnju, koja se spominje u tekstovima, pisao sam. Ženske likove glumili su muškarci. 
 U Italiji je Držić upoznao tadašnju kazališnu scenu na kojoj je dominirala renesansna (eruditna) komedija (tal.  commedia erudita , učena komedija). To je komedija koja, u sklopu u renesansi naglašenog obnavljanja antičke kulture, počiva na modelu Plautovih i Terencijevih komedija. Takva se komedija javlja u sklopu klasične humanističke naobrazbe ( studia humanitatis ), o čemu svjedoči i napomena Marina Držića u prologu  Skupa  gdje autor ističe da Plauta u Dubrovniku i djeci »na skuli legaju« (tj. u školi čitaju). Pisana je živim pučkim jezikom, a imitira klasične uzore. Likovi su staleški, etnički, dobno, jezično i spolno raznoliki i najčešće s fiksnim karakternim obilježjima (škrtac, lakomac, hvalisavac, zaljubljenik, sluga, prevrtljivac), a među njima se uspostavljaju najrazličitiji odnosi i uobičajeni zapleti utemeljeni na sukobu starih i mladih, zabuni uzrokovanoj zaljubljivanjem, financijskim prijevarama i slično. Ipak, Držić iz svega toga gradi vlastitu, izvornu poetiku, koja se samo dijelom oslanja na uzore. Držić među prvima u našoj književnosti u potpunosti afirmira svjetovnu dramatiku, a najveći je otklon od tradicije životna adaptacija uzora na stvarnu, živu, vlastitu sredinu. 
 Držićeve pastorale razlikuju se od tada izuzetno popularnih talijanskih pastorala po tome što se u njima isprepleće idilično i mitološko s komičnim i realističkim, preuzetim iz lokalne sredine, Dubrovnika i dubrovačke okolice. Prva Držićeva pastorala,  Tirena , odstupa od konvencija žanra suprotstavljajući ljubavnim jadima pastira i vila realističnost i komičnost seljaka koji su uvučeni u fantastična zbivanja.  Tirena  je u svoje vrijeme bila iznimno popularna: igrana je dva puta, a u 16. i 17. stoljeću nekoliko je puta tiskana. Pastorala  Venere i Adon  također suprotstavlja fantastični i realistični svijet, ali i selo i grad, vlastelu i seljane.  Grižula  (poznata i pod naslovom  Plakir ) je, za razliku od  Tirene i Venere , složenih u dvanaestercima, pisana kombinacijom proze. Vrijednost ove pastorale ističu i brojni međunarodni povjesničari književnosti, smatrajući je za »jedno od najprivlačnijih djela mješovite fantastično-realistične vrste« (W. Creizenach), te je, po načinu ispreplitanja fantastike i realnosti, uspoređuju s kasnijim Shakespeareovim  Snom Ivanjske noći . U svakom pogledu, to je jedno od najsloženijih Držićevih djela. 
 Prva Držićeva komedija, odnosno farsa s elementima pastorale,  Novela od Stanca , pisana je u stihu, dvostruko rimovanom dvanaestercu. Suprotstavljajući starost mladosti i ludost mudrosti Držić je sastavio skladno i efektno remek-djelo, »najsavršenije djelo dubrovačkog komediografa« (Čale), u kojemu je stih vješto prilagođen svakodnevnom govoru i postizanju komičnog efekta. 
 Radnja najpoznatije Držićeve komedije  Dundo Maroje  događa se u Rimu, gdje se našlo mnoštvo »našijenaca« među kojima je i stari dundo Maroje u potrazi za rastrošnim sinom Marom. Držić u ovoj komediji kritizira pokvarenost i lakomost, a promovira čovjeka s vrlinama (»vjertuoza«) – pojedinca koji se zna prilagoditi vremenu (»akomodavat brjemenu«) i iskoristiti trenutak na svoju dobrobit i dobrobit zajednice. Za razumijevanje komedije ključan je prolog Dugog Nosa, čarobnjaka (»negromanta«), u kojem Držić iznosi utopijsku viziju svijeta gdje prevladavaju i vladaju »ljudi nazbilj« (pravi ljudi) – ljudi koji su blagi, tihi, mudri, razumni, lijepi, ne mrze, nisu zavidni, iskreni su, a nema »ljudi nahvao« (lažnih ljudi) – ružnih ljudi u svakojakim životinjskim prilikama. Iz teksta se iščitava Držićeva kritika dubrovačkog društva i vlastele među kojima se mogu naći »ljudi nahvao«. Intrige vodi Pomet, sluga u čijim je replikama puno autorovih refleksija o društvu, vremenu i čovjeku, lik koji na kraju trijumfira pobjedom svoje (renesansne) filozofije i promjenom društvenog položaja. Izgubljeni kraj komedije vrlo je uspjelo dopisao Mihovil Kombol. 
 Džuho Kerpeta  sačuvan je samo u izvacima koje je u 18. stoljeću zapisao Đuro Matijašević i iz sačuvanog se ne može mnogo zaključiti. Po svoj prilici riječ je o pastirsko-mitološkoj komediji, odnosno parodiji. 
 Komedija  Skup  prerada je Plautove komedije  Aulularia  ( Tvrdica, Škrtac, Ćup ), ali samo u okvirnom zapletu, a zapravo je opet riječ o izvornoj, Držićevoj »najdubrovačkoj komediji«, u kojoj Držić ismijava glavni porok obogaćene Dubrovačke Republike – škrtost. Novac, prisutan u skoro svim komedijama, ovdje je u središtu, a »tezoro« (blago) je ključni pojam koji se stalno ponavlja. 
 Komedija  Tripče de Utolče  sačuvana je bez prologa i početka, pa ne znamo kad je izvođena, a nije sačuvan ni naslov pa se po glavnom ženskom liku naziva i  Mande . Radnja se temelji na nekoliko Boccacciovih novela iz  Dekamerona , a smještena je u Kotor. 
 O  Arkulinu  se također malo zna jer nije sačuvan prolog. To je jednostavna komedija koja se najmanje odmiče od Plauta i Terencija, te talijanske eruditne komedije. 
 Pjerin  je napisan prema predlošku Plautove komedije  Menaechmi  o dva identična brata blizanca, zbog čega dolazi do brojnih komičnih situacija. Kako je sačuvana samo djelomično, teško je procijeniti u kojoj je mjeri Držić antički uzor adaptirao na dubrovačku sredinu. 
 Hekuba  je jedina Držićeva tragedija, prerada Euripidove  Hekabe  prema Dolceovom talijanskom prijevodu. U devetnaestom stoljeću smatrali su je Vetranovićevom, dok je Petar Kolendić nije pripisao Držiću. Držićevo autorstvo potvrdio je pronalazak još jednog rukopisa  Hekube  u Šibeniku. Držić se u toj tragediji obračunava s dubrovačkom vlašću, zbog čega je dva puta zabranjeno njezino prikazivanje. Odnos vlasti i obespravljenosti, glupost moćnih i mudrost slabijih aluzija su na aktualnu političku situaciju.  Hekuba  je sastavljena u dvostruko rimovanom dvanaestercu i simetričnom osmercu. 
 Držićeva djela živa su i danas na pozornicama i plijene pozornost suvremenog čovjeka svojom inteligencijom, životnošću i humorom. Često najavljuje kasnije trendove, uvodi nove književne i kazališne postupke, te u mnogočemu prethodi Lope de Vegi, Shakespeareu i Molièreu. 
 Moderno hrvatsko glumište na velika je vrata uvelo Držića 1895. godine Miletićevom postavom  Novele od Stanca  u zagrebačkom kazalištu. Znamenita je i izvedba  Dunda Maroja  1938. u Fotezovoj preradbi i režiji, potom izvedba  Skupa,  također u Fotezovoj preradbi i režiji, a zatim oba i u izvornom obliku. Držić se kontinuirano izvodi, o čemu svjedoči i kazališno uprizorenje komedije  Dundo Maroje  u zagrebačkom Dramskom kazalištu Gavella, u režiji Marca Sciaccaluge, premijerno izvedeno 2011. godine. 
 Danas je Držić prisutan u svom Dubrovniku i u Domu Marina Držića, a  Dubrovačke ljetne igre  nezamislive su bez njegove snažne riječi. 
 Držić svojim životom i književnim djelom nadahnjuje brojne umjetnike, i pola tisućljeća od njega odmaknute. Interpretaciju spisateljskoga i životnog puta Marina Držića, posebno njegove političke djelatnosti, donosi film Veljka Bulajića  Libertas , premijerno prikazan 2006. godine. 
 Držić je preveden na brojne strane jezike i mnogo puta izvođen i na inozemnim pozornicama, na svim kontinentima. 
 * * * 
 Dundo Maroje  najslavnija je Držićeva komedija. Izvedena je 1551. u Vijećnici Kneževa dvora, budući da se vjerojatno zbog vremenskih neprilika nije mogla izvesti »prid Dvorom«. Postavila ga je pučanska Pomet-družina, ista ona koja je igrala izgubljenu Držićevu komediju  Pomet  tri godine ranije. 
 Komedija je strukturirana u pet činova, uz Prolog Dugog Nosa i Prolog. 
 Radnja komedije događa se u Rimu vjerojatno u svetoj (jubilarnoj, zlatnoj) godini 1550., kad je Rim mjesto osobitog hodočašća pa su se tamo mogli naći i brojni »našijenci«, a neki od likova i kažu da su u Rim došli na proštenje. No dundo Maroje, čiji dolazak znači zaplet radnje, ne dolazi u Rim po oprost grijeha, već po novce. Naime, dočuo je da mu sin Maro lagodnim rimskim životom troši dukate koje mu je povjerio za trgovanje poslavši ga preko Jakina (Ancone) u Firencu da za pet tisuća dukata nabavi tkanina i vrati se u Dubrovnik. No Maro je zapeo u Rimu i već tri godine živi raskošno od očeva novca. Maroje sa sobom vodi slugu Bokčila, kojemu nije dobro uz škrta gospodara. Susreli su Tripčeta iz Kotora koji im je pomogao jer je otprije u Rimu, poznaje naše ljude, pa i Mara i slugu mu Popivu, ali i Marovu ljubavnicu Lauru, podrijetlom Korčulanku (Krkarku) i njezinu sluškinju Petrunjelu. Lauru želi i Ugo, njemački vlastelin (Tudešak) kojemu je sluga Pomet Trpeza. Pomet nagovori Petrunjelu da kaže svojoj gospodarici neka se okrene Tudešku jer je Maru došao otac »konte gledat« (pregledat račune). Petrunjela je susrevši Peru, Marovu zaručnicu, doznala istinu o Marovoj vezi i prenijela to gospodarici Lauri. Do kraja komedije radnju će voditi Pomet i konačno trijumfirati pobjedom svoje (renesansne) filozofije i promjenom društvenog položaja. Rasplet, koji je načinio Mihovil Kombol, sretno će razriješiti sukobe – Pera, zaručnica Marova kojoj je teta u Dubrovniku umrla i ostavila imanje, pronaći će svojega Mara; otac Maroje platiti će dugove sina Mara; Ugu će pripasti Laura, a Pometu Petrunjela i svi će »našijenci« biti spremni za povratak u Dubrovnik. 
 Prolog komedije važan je za razumijevanje  Dunda Maroja , kao i Držićevog djela u cjelini. U Prologu Dugog Nosa, čarobnjaka (»negromanta«), Držić iznosi utopijsku viziju svijeta u kojem će prevladavati i vladati »ljudi nazbilj« (pravi ljudi) – ljudi koji su blagi, tihi, mudri, razumni, lijepi, ne mrze, nisu zavidni, iskreni su, a neće biti »ljudi nahvao« (lažnih ljudi). Držić svojim tekstom donosi i kritiku dubrovačkog društva i vlastele među kojom treba tražiti »ljude nahvao«. Prolog se tako iščitava kao Držićev literarni, ali i politički program, što postaje jasno tek uvidom u njegovu biografiju i urotničku djelatnost koja će biti svojevrsni nastavak  Dunda Maroja . 
 Središnji lik i junak ove komedije je Pomet. Njegov pogled na svijet renesansni je pogled sklada između fortune (sreće, trenutka, sretnih okolnosti) i vrline. Renesansni svjetonazor postavlja u središte čovjeka koji izgrađuje sebe, obrazuje se, razvija vrline – postaje »vjertuoz« (lat. virtù: vrlina) – te koji se zna prilagoditi vremenu (»akomodavat brjemenu«) i iskoristiti trenutak na svoju dobrobit i dobrobit zajednice. Pomet kaže: »Trjeba je bit vjertuoz (krepostan i snalažljiv) tko hoće renjat (vladati) na svijetu.« U Pometu se ostvaruje novo renesansno vrijeme i Machiavellijeva misao o sreći (fortuni), kad u  Vladaru  piše kako je sreća promjenjiva i zbog toga je ženskog roda i ženom se prikazuje. Pomet zna za Machiavellija i kakva je narav od fortune pa kaže: »Fortunu pišu ženom, ne zaman; i dobro čine tu joj čâs činit, ako se obrće sad ovamo sad onamo, sad na zlu sad na dobru.« Pomet, pojedinac koji je ovladao vještinom prilagođavanja vremenu i sreći, vlada radnjom i pomiče konce događanja. Njegovi su monolozi sume renesansne filozofije: 
 Ma se je trijeba s bremenom akomodavat; trijeba je bit vjertuozu tko hoće renjat na svijetu. Kralj je čovjek od ljudi, kad se umije vladat. Nije ga imat dinâr, er vidim mnoge s dinarmi potištene; nije ga bit doktur, er vidim mnoge te brigate fantastike; nije ga bit junak s mačem u ruci, er su ti većekrat ali ubijeni ali ih su pune tamnice; nije ga bit poeta ni komedije umjet činit, er tizijem svak ore i na svaki ga pijer hoće operat, kao bastaha, a umjesto zahvaljenja da mu reku: ’Ne valja ništa, iždeni!’, i da mu neprijatelji ostanu; nije ga bit mužik, er tizijeh druzi čine pjet kad veću volju plakat imaju. Trijeba je bit pacijent i ugodit zlu bremenu, da se pak dobro brijeme uživa. Svakijem kami! Maro mi prijeti, a ja mu se s baretom u ruci klanjam; Tudešak me, moj idol, dviže s trpeze, s delicija! Srcem mučno idem –čijerom volentijero. I tko k meni dođe: ’Pomete, opravi mi’, – opravljam; ’Pođ’ za mene’, – idem; konselj mi pita, – umijem mu ga dat; psuje me, – podnosim; ruga se mnom, – za dobro uzimljem. Ovaki ljudi renjaju! (II, 1). 
 Pomet je oličenje renesansnog čovjeka i u njegovim je replikama puno autorovih refleksija o društvu, vremenu i čovjeku, a zasigurno i autobiografskih elemenata – ta i sam je Držić bio u službi jednoga Tudeška, grofa Rogendorfa. 
 U komediji  Dundo Maroje  oslikane su i onodobne kulturnih i ekonomskih veza dviju jadranskih obala. »Našijenci« u Latinskoj zemlji stvarnost su Držićeva vremena. Donosi se u komediji njihova sreća kad naiđu na koga iz svoga kraja ili, kako kaže dundo Maroje, »od našega jezika«. Tako Bokčilo naišavši na Tripčeta kaže: »... nije ti bez svoga!«. 
 Komedija Dundo Maroje prava je jezična katedrala. Ona donosi sliku jezičnog bogatstva Rima – renesansnog središta svijeta. Govori se latinski, talijanski, njemački, hrvatski, u svim mogućim varijantama i kombinacijama: 
   
 Popiva: »Čuj me,  per amor de Dio , daj mi rijet.« 
 Laura: » Bone!  Čin' da ta čovjek uzide gori.« 
 Oštijer: »'Boži, boži',  che manigoldo !« 
 Komičnost se ostvaruje i jezičnim nesporazumima, igrama riječi i dosjetkama. 
 Dundo Maroje doživio je brojna kazališna uprizorenja. Neka su od njih: 
 1938. HNK Zagreb, redatelj Marko Fotez (adaptirana verzija) 
 1955. u kazalištu Gavella, redatelj Mladen Škiljan, Pero Kvrgić kao Pomet (izvorna verzija s Kombolovom nadopunom) 
 1967. Dubrovačke ljetne igre, redatelj Kosta Spaić 
 1972. zagrebački HNK ispred Kneževa dvora, redatelj M. Škiljan 
 1981. HNK Zagreb, redatelj Ivica Kunčević 
 2007. HNK Zagreb, redatelj Ozren Prohić 
 2011. Dramsko kazalište Gavella, redatelj Marco Sciaccaluga 
 dr. sc. Jelena Vignjević 
 Prije čitanja... 
 ●   Na portalu e-Lektire za ovo smo djelo pripremili  audiomamac . Poslušajte ga, ili pogledajte njegov prijevod na hrvatski znakovni jezik. 
   
 ●   Dubrovčanin iz 16. stoljeća Marin Držić i danas u rodnome gradu ima svoj dom – Dom Marina Držića. Na poveznici:   https://www.youtube.com/watch?v=o8SgdOxrQwE  doznat ćeš o tom muzejskom projektu, ali i o životu i djelu Marina Držića. 
 ●   Za razumijevanje najpoznatijega djela Marina Držića, komedije  Dundo Maroje , valja najprije razumjeti odnos toga pisca prema sredini u kojoj je živio, o kojoj i za koju je pisao komedije – prema Dubrovniku. Valja razumjeti i njegov odnos prema onodobnom europskom političkom i duhovnom okruženju. 
 ●   Istraži u svojim bilješkama iz povijesti i iz drugih izvora o političkim okolnostima u Europi i na Mediteranu na početku 16. stoljeća. Koji su tadašnji moćni akteri na tom prostoru? U kojim sve političkim okvirima tada živi hrvatski puk? 
 ●   Držić je renesansni čovjek i njegovo je književno i javno djelovanje u skladu s renesansnim poimanjem svijeta i čovjeka. 
 Što znaš o renesansi? 
 Informiraj se o renesansi, posebno u književnosti, u natuknici  Hrvatskoj enciklopediji  na poveznici:  http://www.enciklopedija.hr/natuknica.aspx?id=52451 , ili u drugim izvorima (možeš konzultirati knjižničara u tvojoj školi). 
 ●   Renesansni duh, što ga je Marin Držić itekako nasljedovao, traži uključenost pojedinca u kulturna i politička zbivanja. Renesansni čovjek širi svoje vidike prvenstveno obrazovanjem i putovanjem. Tako se Držić obrazuje u Sieni, a čitava života putuje – u Sienu, u Firencu, u Veneciju, u Beč, u Carigrad. Držić poznaje strane jezike, čita stranu literaturu, poznaje umjetničku, političku i filozofsku misao. Potonje je u ono doba obilježeno mislima Niccole Machiavellija objavljenima u djelu  Vladar  ( Il Principe , 1532). Renesansni uzorni pojedinac, pa i vladar, ustrajno gradi osobne vrline – prvenstveno mudrost i domišljatost, teži osobnoj koristi koja nije u sukobu s općom koristi, pokušava svladati nepredvidivu i prevrtljivu sreću (fortunu) i iskoristiti trenutak njezine naklonosti. Takva čovjeka koji je ovladao vrlinama traži renesansni duh i takav čovjek zaslužuje biti vladarom. Prema takvom shvaćanju ljudskosti i Držić oblikuje svoj pogled na ljude i svijet. 
 Dundo  Maroje 
 Imena 
 DUGI NOS,  negromant  (u  prologu ) 
 DUNDO  MAROJE 
 MARO MAROJEV, njegov sin 
 BOKČILO  tovijernar , sluga Dunda Maroja 
 POPIVA, sluga Marov 
 PERA, na mušku obučena zaručnica Marova 
 DŽIVO, prvi bratučed Perin 
 BABA PERINA 
 LAURA (Mande  Krkarka ), kurtizana 
 PETRUNJELA,  djevojka  Laurina 
 UGO  TUDEŠAK 
 POMET TRPEZA, sluga Ugov 
 TRIPČETA iz Kotora 
 DŽIVULIN, Lopuđanin 
   
 Mladi Dubrovčani: 
 NIKO 
 PIJERO 
 VLAHO 
   
 MAZIJA, listonoša 
 PAVO NOVOBRĐANIN, prijatelj Dunda Maroja 
 GRUBIŠA, sin Pavov 
 GULISAV, Hrvat 
 SADI, Židov ( Žudio ) 
 GIANPAULO OLIGIATI, bankar 
 LESSANDRO, rimski trgovac 
 KAMILO, Rimljanin 
 KAPETAN ( barižeo ) 
 ŽBIRI 
 TRI RIMSKA KRČMARA 
 Mihovil Kombol:  Dopuna  Dunda Maroja 
 TRIPČE: Ne viči kako bjestija.  Sta largo [1] ,  er  eko  počeh igrat rukami, po Blaženicu ćeš znat s kijem si imao što činit. 
 DŽIVULIN: Ali ne znaš s kim govoriš: Ja sam  izulan  Lopuđanin, trijes i oganj! Ja sam u drijevu odrastao. Počni ako nijesi žena! Oršu! Drž'te me, er ga ću  stropijat ! 
 OSTE  (gostioničar, izviri na vrata):   Ohime, gente con arme in piazza! Signori Ragusei! [2] 
 Šesti prizor 
 PRIJAŠNJI i MAROJE, PAVO, KAMILO i BOKČILO koji izlaze iz voštarije 
 PAVO: Kakva je ovo trjeska pred kućom? 
 MAROJE: Što to vidim!  Misser  Tripče, otkud vi ovdje s oružjem? 
 BOKČILO: Ajme, s oružjem! Bogme ću stat ovdje odzada. 
 TRIPČE: Evo me brava ova bjestija; ni znam tko je ni što hoće. 
 DŽIVULIN: Znam ja što ti hoćeš. Tebe je poslao na me oni placar Džuho što mi nije platio navao do Jakina, ma se je privario. 
 TRIPČE: Koji Džuho? Kakvi Džuho? Što imam ja s njim činit?  Quae te dementia cepit? [3]   (Maroju): Misser,  izađoh s oružjem, er me bravaše oni Tudešak, umalo me ne posiječe. 
 MAROJE: Bit će bio pinuo, er ono je čovjek od bokare, ma je, mnim, već i zaboravio. Vidjeh ja toga Tudeška ovdje iz voštarije kad dolažaše s onijem svojijem Pometom.  (Dživulinu):  A ti se ostavi ovoga gospara; to je gospar Tripe, naš susjed iz Kotora, kojega prvog srjetoh ovdje u Rimu i koji me kako nevješta mjestu svjetovaše. 
 BOKČILO: A i meni učini festu s bokalom vina, dušica mu se raja nauživala. 
 DŽIVULIN: A to je iz Kotora gdje  pinjate  prodavaju? [4] 
 TRIPČE: Pregrizi jezik, luđače!  (Maroju): Misser,  ostavih vas u velicijeh tugah, ma vidim da se skapulaste. Ugodiste li se sa sinom? 
 MAROJE: Ugodih se s vragom! Nije s njim  ugođaja . Izeh mu robe za tri tisuće dukata, a dvije tisuće odoše u more. Ne imam ja veće sina. 
 KAMILO: Ne more rijet: ne ima sin. I ja ima jedno sin, ma ne more rijet: ne ima sin, kad ima sin. 
 TRIPČE:  Misser,  pravo veli ovi gospar. Ne imate nego tog jednog sina, ne ostavite ga da se sasvim išteti. 
 PAVO  (Maroju):  Ne rekoh li ti gore na voštariji da se će sve akomodat i da je Marova vjerenica Pera s bratučedom Dživom i babom otišla iz Dubrovnika? Bit će i oni ovdi u Rimu, nać ćemo ih. Tetka joj ima od roda samo nju jedinu, i sikur sam da je njoj ostavila svoje imanje sad kad je umrla. 
 Sedmi prizor 
 PRIJAŠNJI, PERA, BABA i DŽIVO koji su se neopaženo približili i čuli posljednje riječi.   Poslije PETRUNJELA 
 PERA: Ajme, moja tete! 
 BOKČILO: Tko to ajmeknu?  (Svi se okrenu k njima.) 
 PAVO: Po bradu Božiju, ono je Pera obučena kako djetić. Odmah je poznah. 
 DŽIVULIN: Je li to oni djetić što misli u drijevo za škrivana? Je li mu kupio lončić i mećajicu za kašu? 
 DŽIVO: Dživuline, ostav'mo sad te riječi, imamo drugu potrjebu.  (Pristupajući k Maroju.)  Ovo nas dundo Maroje, ne ima se što veće krit, trijeba je istinu rijet. 
 MAROJE: Istinu hoć' rijet? To da me veće gusta u moju starost. A s čijem ste došli u Rim, er u Rimu ne davaju ništa bez munite. Otkud vam spenza? 
 DŽIVO: Dundo Maroje, ja sam kriv, neću tajat. Ja svjetovah moju bratučedu Peru da izme tetki iz skrinje trista dukata da pođemo tražit nje nevjernog vjerenika. 
 MAROJE: A to ste došli da ne bude samo jedan skandao s mojim sinom nego i drugi s njegovom vjerenicom koja se skita kako djetić po tuđem svijetu! Nuti  skitaše ! O dezvijana mladosti! 
 DŽIVO: Paraše mi da činim dobro, a sad se sve u zlo obrnulo, i moj  svjet  i naše pošastje u Rim. Ma nijesam ni ja  sâm  sve kriv; oto su tri godišta  otkle  je Maro iz grada pošao, a nije odonda nijednu knjigu nikomu od svojih pisao. To naša kuća od njega ne merita, a vi ga ste sami s mojom bratučedom vjerili. 
 MAROJE: Vaša kuća to ne merita? A ja meritam što mi je učinio? Eto vam ga, uzimajte ga, neka vam je na diku. I ne čudim se toliko tebi i Peri kako nesvjesnoj mladosti, ma se čudim babi koja trijeba da je već na svoj [5]  pameti. 
 BABA: Ova djevojčica ne imaše matere neg je ja držah na krilu kako svoju i ne mogah veće gledati kako dijete plače i vehne. 
 PETRUNJELA  (koja je s vrata slušala, prilazi k Peri):  To si i ti djevojčica kako i ja? Zato se ono boljaše kad govorasmo o Maru! Uh, sjetna, ne plači, sve se će obrnut. Moja gospođa neće poć za Mara, sve se već razvrglo što je bilo. Ajme, koga ono vode! Po svetu djevicu, ono je Maro, a s njim Popiva. Poć ću u kuću da mi oni mahnitac Popiva kakvo zlo ne učini. 
 Osmi prizor 
 PRIJAŠNJI i MARO, NIKO, VLAHO, PIJERO i POPIVA (koji se sakriva iza Mara) 
 BOKČILO: O Popiva, slabo mi popijevaš; sad bogme Pomet ije, pije i popijeva. 
 NIKO  (vodeći s drugovima sasvim utučenog Mara): Misser,  ovo vam dovedosmo Mara i izesmo mu iz ruke ovi nož, a da ne dođosmo na pospjeh, dubitam da bi bio čudo od sebe učinio. 
 PERA: Ajme, babe! 
 VLAHO: Bi, po muku Božiju, na srjeću pođosmo za njim. 
 MAROJE: Ne imam ja tu što rijet. Kako tko čini, tako mu i bude. 
 PAVO: Nemo' tako: spomeni se od onoga što ti prije rijeh. 
 TRIPČE:  Misser,  ne tako; oto je vas desperan. 
 BOKČILO: Gospodaru, sin ti je, nemo' ga abandonavat. 
 KAMILO:  Misser, non così in furia.  Ne dobro  furia. [6] 
 MARO: Ćaćko, vidim u koju sam ruinu dospio svojijem zlim guvernom. Možeš li mi prostit? Deventat ću drugi; veće sam i sad drugi otkle sam ovu skulu prošao i svoju ludos uzaznao. 
 PIJERO: Gosparu, ne ostav'te ga u ovoj desperacijoni. 
 NIKO: Oto je vas ruinan. 
 VLAHO: Što će bit od njega? 
 PAVO: Mlados ga je zavela i pun tobolac dukata koje mu si dao. Povedi dijete sa sobom u Dubrovnik, oženi ga, pa kad mu djeca usplaču i kad vidi kako se teško dukati dobivaju, tot će i deventat razumniji. 
 BOKČILO  (za se):  Deventat će kako i vi koji na dukatima sjedite a govna grizate. 
 Deveti prizor 
 PRIJAŠNJI, UGO i POMET. Poslije LESSANDRO 
 TRIPČE: Ovo onog Tudeška koji me htje posjeć. Sad se smije i čini me se ne znat. 
 POMET:  Misser,  moj gospodar Ugo galant je vlasteličić; ako što činjaše bez mene,  in furia. Non è vero, misser Ugo, che non volevate far mal a misser? [7] 
 UGO:  Non folevo, non folevo, brego scusar . [8] 
 TRIPČE: Neka bude: tot toliko da vidi da se ne bojimo Tudešaka.  (Za se.)  Ma se i ja ovdi zagovorih bez koristi, er onu lijepu našjenicu neću veće nać kraj tolika svijeta. A i jest njeki mahnit svijet; oni ubogi Maro stoji kako osuđena duša prid vješalima. Poć ću činit svoje posle.  (Neopazice odlazi.) 
 POMET: Vidim vas sve u njekoj malankoniji, a malankonija je nedobra, teško na stomak pada. Ne valja joj se davat er za zlijem vazda dobro brijeme dohodi i za fortunom bunaca.  Post nubilorum Phoebus [9] . Tako će i sad bit kad čujete nôve koje vam donosim i koje vam će srce obeselit ter ćete rijet: neka nam Pometa, bez njega se ne možemo pasat. Prve su nôve dvije knjige od  importancije  iz Dubrovnika, jedna za sinjora Dživa, a druga za sinjora Marina; a na čije će ruke najprvo knjige doć ako ne na Pometove? Ovo što vele: umrla je tetka u Dubrovniku  (baba i Pera zaplaču);  ma ga tu nije sad plakat; i stara je bila a i svima nam je tamo poć. Ostavila je veliko imanje da ga dijele nje nepuča i sinjor Marin, a njemu da se da na ruke kad se iz crkve vrate.  Misser  Maroje, ne davah li vam svaki put dobar konselj i nije li na svrhu na dobro izišlo, i za vas i za sinjora Marina koji me htje zaklat? 
 PAVO: Oto vidiš da ti govorah istinu. 
 NIKO: Jes' vrag veliki u ovomu Pometu. 
 PIJERO  (Niku i Vlahu):  A naš dobročesti Maro ima opet vjetar u krmu. 
 VLAHO  (Pijeru i Niku):  A otac mu gleda kako vuk, ma muči otkad je  obvonjao  Perine dukate. 
 LESSANDRO:  Bon giorno a signoria vostra, signor Marino. Non posso più spettar; restano ancora cento ducati a pagar. [10] 
 MARO:  Si, si, è vero, ma... [11] 
 POMET  (za se):  Našao je tko će platit.  (Ostalima) Spettate, sarete soddisfatto [12] .  Misser  Maroje, ovi će vam čovjek činit fastidijo, a u sinjora Marina nema neg paučine, bogme ga nećete pustit da ide in  pržon . 
 MAROJE: To da ja platim što je on u zle žene spendžao? Ajme, ubode me! 
 POMET:  Misser,  ne davajte se tuzi; konti se će činit i sinjor Marin ostat će vam oblegan, a bit će od čega platit. 
 PAVO  (Maroju):  Bogme neć' sad sramotit sina prid svijetom i prid vjerenicom koja mu donosi imanje. 
 MAROJE  (driješi tobolac i broji mrmljajući). 
 BOKČILO  (za se):  Neka su i to ove oči vidjele gdje moj gospodar broji dukate za druge koji su ih spendžali; ma ih broji kako da mu će izet dušu iz tijela. 
 MAROJE  (daje novac Pavu, a ovaj Lessandru):  Oh, jadna moja starosti! 
 LESSANDRO:  Bagio la man a vostra signoria. [13]   (Odlazi.) 
 POMET: A sad ću vam spovidjet i drugu nôvu, ter ćete slušat čuda kakvijeh još nijeste čuli. Došao čovjek našijenac iz tudeške zemlje, poslao ga bogati sinjor Ondardo od Auguste jeda bi mu našao kćer Mandalijenu koju je izgubio jes osam godišta, a sad joj želi ostaviti svoje veliko imanje. Jes', pođi i nađi kćer poslije osam godišta u svijetu gdje ima Mandalijenâ da im ni broja ne znaš. Znaci su [14] , veli našijenac, a sto škuda onomu tko je nađe. Rekoh u sebi: Pomete, ovo je fačenda dostojna tebe, a sto škuda su kako mana nebeska. Da se našijenac namjerio na Popivu ili koga drugoga, nikad se ne bi uzaznalo tko je kći sinjora Ondarda iz Auguste, ma ga je srjeća namjerila na Pometa, i Pomet ju je našao: bijaše viktorija to kako ono Čezara, kad reče:  Veni, vidi, vici [15] . Mandalijena, kći i ereda sinjora Ondarda, zvaše se prije u Kotoru Mande, a sad se zove sinjora Laura; oto joj kuće prid vami.  (Glasovi:  Jes' vidio?... Tko bi reko?...) I sad što imam činit neg poć sa svojijem gospodarom sinjori Lauri da Tudešak uzme Tudešku, a našijenci da uzimaju našijenke, nije li tako, sinjor Marin? 
 GLASOVI: Jes', bogme jes! 
 BOKČILO: Pomo, a hoćemo li malo pinut? 
 POMET: Bogme hoćemo, Bokčilo, bit ćeš večeras sit i pjan.  Misser  Ugo... 
 UGO:  Jo, jo, antar parlar signora [16] . 
 PETRUNJELA  (otvarajući vrata):  Zove vas gospođa da uzidete gori. 
 Deseti prizor 
 BOKČILO: Nuti čuda kojijeh se nagledah u ovoj zemlji! 
 MAROJE: Lijepa se si vraga nagledao, pjanice! 
 DŽIVULIN: Sinjori, da vam i ja rečem jednu. Poć ću najprije tražit onoga Džuha što mi nije navao do Jakina platio... 
 DŽIVO: Ma tko ti je  tî  Džuho o kojem vazda govoriš: je li iz Dubrovnika? 
 DŽIVULIN: Jes', iz Dubrovnika je. 
 DŽIVO: Onda će se u Dubrovnik i vratit, ter ga ćeš tamo nać, što se tu vrtiš sjemo i tamo? 
 DŽIVULIN: More i tako bit, ma vam hoću rijet još jednu. Oto smo proštenje uzeli, sve se svršilo što se imalo svršit, a ja ću kako sjutra put Jakina gdje me  navao  čeka. Ako vam je s voljom da pođete sa mnom, brijeme je dobro, a što imamo ovdje još čekat? 
 GLASOVI: Jes'... Pođ'mo u naš Dubrovnik... Pravo veli... 
 BABA: Oh da mi je opet ugledat mire od Grada, duša bi mi se  smirila . 
 BOKČILO: A meni da je doć u moju tovijernu! Kako ugledamo mire od Grada, tako i deventamo drugi, kako svoji med svojima. 
 NIKO  (Pjeru i Vlahu):  Ola, družino, a mi ćemo mjesto rimskijeh kurtižana štipati godišnice Među crjevjare. 
 PIJERO: A oci nam se će obeselit, pitat će nas konte i zatvorit će tobolac da im ne izmemo koji dinar. 
 LAURA, UGO I POMET  pojave se na balkonu. 
 POMET: Vidim vas spravne za poć u Dubrovnik. Ma prije toga da još vidite nove vjerenike i da pođete s mirom i sa srjećom. 
 UGO:  Jo, jo, signora mia cara. [17] 
 NIKO: Sinjora, da ti smo priporučeni! 
 BABA: To onoj zlici? 
 MAROJE: To je onoj što izjede moje tisuće.  (Ugo i Laura se povlače; izlazi na balkon Petrunjela.) 
 POMET: Svak čini svoj posao. Ja dovedoh moga gospodara kako vjerenika sinjori Lauri, a ovo za se isprosih u sinjore Petrunjelu, lijepu našjenicu, nek budu dvoji vjerenici. Popiva ču li, što se si skrio za svojijem gospodarom? 
 POPIVA: Mariolu jedan! 
 MARO: Muči, ruino moja! 
 PETRUNJELA: Mili moj,  dalek stoj;  imam svoga,  neću tvoga. 
 POMET: Popiva, to ti u bradu [18] . Nijesi ti za veliki svijet kako mi; pođi sa svojijem gospodarom u Dubrovnik gdje se ćeš pasavat s manjim bokunima. 
 GLASOVI: Pođ'mo... pođ'mo... nije ga što čekat.  (Opće komešanje.) 
 POMET: Tako se i komedija srjećno svršila, almanko za mlade, a stari nek čuvaju dinare. A sad pođ'mo na posao; čekaju nas na večeru. 
 Bilješke 
 
 
           [1]    Sta largo  (tal.) – stani na udaljenosti, drži se daleko, čuvaj se
     
 
           [2]    Ohime, gente con arme in piazza! Signori Ragusei!  (tal.) – Jao, čeljad s
oružjem na trgu! Gospodo Dubrovčani!
     
 
           [3]    Quae te dementia cepit?  (lat.) – Kakva te je ludost spopala
     
 
           [4]    pinjate prodavaju  – »C. Fisković podsjeća da su se zemljani lonci u
Dubrovniku nabavljali iz Kotora i navodi podatke o takvoj proizvodnji, koja se
izvozila u susjedne gradove i krajeve. Svakako osim po kili, Kotorani su očito
u Dubrovniku bili poznati i po prodaji lonaca, vjerojatno posebne izradbe, s
kojima su dosta zarađivali, ali i izazivali porugu.« (F. Čale)
     
 
           [5]    na svoj –  na svojoj
     
 
           [6]    Misser, non così in furia. Ne dobro furia  (tal.-hrv.) –
Gospodine, nemoj tako nagliti. Naglost nije dobra
     
 
           [7]    Non è vero, misser Ugo, che non volevate far mal a misser?  (tal.)
– Zar ne, gospar Ugo, da niste htjeli ništa zlo gosparu?
     
 
           [8]    Non folevo, non folevo, brego scusar  (tal.) – Nisam htio, nisam htio,
molim oprostiti
     
 
           [9]    Post nubilorum Phoebus  (lat.) – Poslije kiše sunce ( nubilorum  mj.
       nubila). 
 
 
         [10]    Bon giorno a signoria vostra ...  (tal.) – Dobar dan vašem gospodstvu,
gospar Marine. Više ne mogu čekati. Preostaje da mi platite stotinu dukata.
     
 
         [11]    Si, si, è vero, ma...  (tal.) – Da, da, istina je, samo...
     
 
         [12]    Spettate, sarete soddisfatto  (tal.) – Čekajte, bit ćete isplaćeni.
     
 
         [13]    Bagio la man a vostra signoria  (tal.) – Ljubim ruku vašemu gospodstvu.
     
 
         [14]    znaci su –  postoje znaci
     
 
         [15]    Veni, vidi, vici  (lat.) – Dođoh, vidjeh, pobijedih
     
 
         [16]    Jo, jo, antar parlar signora  (tal.) – Da, da, ići kazati gospa
     
 
         [17]    Jo, jo, signora mia cara  – Da, da, drago moja gospo
     
 
         [18]    to ti u bradu –  pravo ti budi
     
 
 Metodički  instrumentarij 
 dr. sc. Jelena Vignjević 
 ●   Prisjeti se sadržaja prologa komedije Dundo Maroje: s čime se Dugi Nos susreo na dalekom istoku u »Starim Indijama« i što je spoznao: 
 Tuj nađoh pravi život ... vode bistre, studene ke, odasvud tekući, vječnu hranu zelenim travam i gustomu dubju daju; a bogata polja ne zatvaraju dračom slatko, lijepo, zrjelo voće, ni ga lakomos brani ljudem, ma otvoreno sve svakomu stoji. Tuj ne ima imena »moje« i »tvoje«, ma je sve općeno svijeh, i svak je gospodar od svega. A ljudi koji te strane uživaju ljudi su blazi, ljudi su tihi, ljudi mudri, ljudi razumni. Narav, kako ih je uresila pameti, tako ih je i ljepotom uljudila: svi općeno uzrasta su učinjena; njih ne smeta nenavidos, ni lakomos vlada; njih oči uprav gledaju, a srce im se ne maškarava; srce nose prid očima, da svak vidi njih dobre misli; i, za dugijem mojijem besjeđenjem ne domorit vam, ljudi su koji se zovu ljudi nazbilj. 
   
 Ali, naišao je tamo i na iznimnu ljudsku ružnoću: 
 Upitah koji su ovo obrazi, što li hoće tolika gruboća, tolik nesmirna od lica čovječanskijeh rijet. Rekoše mi da negromanti u stara brjemena, kako to bud' ja, po negromanciji dohodeći u njih strane i donoseći diverse trgovine za otuda zlato odnosit, er se u rijekah tamo veliko zlato nahodi, donošahu među ine žvirata, čovuljica, barbaćepa od drva, obraza od papagala, od mojemuča, od žaba, oslastijeh, kozjijeh i na svaki način... Negromanti, za lakomos od zlata, daše duh žviratom, barbaćepom, čovuljicom, obrazom od papagala, od mojemuča, od žaba, oslastijem, kozjijem i od tezijeh načina... I, za dovršit besjedu, ovi obrazi od papagala, od mojemuča, od žaba, žvirati, barbaćepi i s koze udreni i, za u kraće rijet, ljudi nahvao, počeše se plodit i miješat s ženami nazbilj po taki način, er se ljudi nahvao toliko počeše umnažat, er poče veće broja bit od ljudi nahvao neg ljudi nazbilj. I ti ljudi nahvao od ruke im ide učinit jednu konjuru, da iz gospoctva izagnu ljudi nazbilj. Ljudi nazbilj to uzaznavši skočiše, uzeše oružje, izagnaše sve te ljudi nahvao i ne ktješe da jedan cigloviti za lijek u tjezijeh stranah ostane. Ljudi nahvao, zajedno s negromanti, priđoše u ove naše strane... i smiješaše se među dobre i razumne i lijepe. Tako čovuljici, žvirati, barbaćepi, obrazi od papagala, od mojemuča, od žaba, oslasti i s koze udreni naplodiše to gadljivo sjeme: nasta veće ljudi nahvao neg ljudi nazbilj. Minu vrime od zlata, za gvozdje se svak uhiti, počeše ljudi nahvao bit boj s ljudmi nazbilj za gospoctvo. 
   
 Uz pomoć objašnjenja uz tekst komedije i uz pomoć rječnika zapiši ili prepričaj suvremenim hrvatskim jezikom dva navedena izvatka iz prologa komediji  Dundo Maroje . 
 Potom razmisli o pripadajućim karakternim i tjelesnim odlikama dviju kategorija ljudi –  ljudi nazbilj  (pravih ljudi) i  ljudi nahvao  (lažnih ljudi). Možeš popuniti ovakvu tablicu ili usmeno, uz obrazloženje, navesti likove koji pripadaju jednoj, odnosno drugoj kategoriji: 
   
 
 
 
 
 Ljudi nazbilj 
 
 
 Ljudi nahvao 
 
 
 
 
   
 
 
   
 
 
 
 
   
 
 
   
 
 
 
 
   
 
 
   
 
 
 
 
   
 
 
   
 
 
 
 
   
 ●   Marin Držić zanosio se mišlju o svome Gradu kao svijetu u kojem će vladati odreda pravi ljudi. U dijelu aktualne dubrovačke vlasti vidio je lažne ljude motivirane pohlepom za zlatom, a ne težnjom za općim dobrom. Istraži o Držićevim političkim idejama i aktivnostima. Informiraj se detaljnije o tome što o Držićevim urotničkim nastojanjima, zabilježenima u pismima upućenima toskanskom vojvodi, donosi  Leksikon Marina Držića  na poveznici: 
 http://leksikon.muzej-marindrzic.eu/urota/ 
 ●   Svoj pogled na svijet i na Grad Držić je zabilježio u svojim komedijama. To je bio način da nekažnjeno javno progovori protiv vlasti. Prema onodobnoj tradiciji i običajima, kako u talijanskim gradovima tako i u Dubrovniku, komedije su se prikazivale u pokladno vrijeme (vrijeme maškara, vrijeme karnevala) koje nastupa nakon božićnog vremena, sutradan po Bogojavljanju (6. siječnja, tj. Tri kralja), a traje do korizmenog vremena, tj. do Pepelnice (Čiste srijede). Ta otprilike dva mjeseca trajalo je razdoblje u kojem se u javnom i u privatnom životu dopuštalo više nego inače: noćne zabave, bučni ispadi, plesovi, pirovi... U pokladnom vremenu vlast je bila tolerantnija prema narušavanju javnog reda i mira, ali i prema kritikama na svoj račun, što je vješt komediograf i angažirani renesansni čovjek Marin Držić itekako iskoristio u svojoj komediji  Dundo Maroje . Ta je komedija prvi put izvedena o pokladama 1551. U prologu autor komediju najavljuje ovako: 
 Ma ovo brijeme od poklada budući od starijeh našijeh odlučeno na tance, igre i veselja, i videći se našoj družini od Pometa ne puštat proć poklade bez kojegodi feste ili lijepe ili grube, stavili se su za prikazat vam jednu komediju... 
   
 Kakvi su danas pokladni običaji? Osvrće li se i danas puk pod krinkama i maskama na javnu politiku? Uključuješ li se i ti u pokladne običaje u svome kraju? 
 ODGOVORI NA PITANJA 
 ●   Prepričaj ukratko sadržaj ove komedije. 
 ●   Koji je zadatak bio dao svome sinu bogati trgovac – Dundo Maroje? 
 ●   Za poslovne potrebe Dundo Maroje sinu Maru dao je 5000 dukata. Velik je to novac bio. Prisjeti se podatka iz životopisa Marina Držića – za studij u Sieni bio je dobio od Grada stipendiju od 30 dukata. 
 Na što i na koga je Maro potrošio pet tisuća dukata? 
 ●   Gdje se događa radnja ove komedije? Koji se sve likovi susreću u gradu u koji vode svi putovi? Među likovima su Talijani, Nijemci, Židovi, Dalmatinci, Dubrovčani. Odakle su točno likovi podrijetlom? 
 ●   Poveži likove s prostorom iz kojeg potječu. Možeš popuniti tablicu ili pripremiti grafički ili slikovni prikaz u kojem ćeš prostore (Kotor, Dubrovnik, Tudeška zemlja, Lopud, Krkar, Italija) povezati s likovima. 
   
 
 
 
 
 prostor iz kojeg potječe 
 
 
 lik/likovi 
 
 
 
 
 Kotor   
 
 
   
 
 
 
 
 Dubrovnik   
 
 
   
 
 
 
 
 Tudeška zemlja (Austrija, Njemačka) 
 
 
   
 
 
 
 
 Lopud   
 
 
   
 
 
 
 
 Krkar (onodobno ime otoka Korčule) 
 
 
   
 
 
 
 
 Latinska zemlja (Italija)   
 
 
   
 
 
 
 
   
 ●   Tko je glavni lik ove renesansne komedije? Tko najviše utječe na promjene u radnji, najaktivniji je? U čemu je njegova konačna pobjeda? 
 Opiši i druge likove. Navedi u pisanom ili usmenom obliku za svakoga dob, podrijetlo, zanimanje, karakterne osobine, mane, vrline... 
 NAUČI, TO JE VAŽNO 
 RENESANSNA (ERUDITNA) KOMEDIJA  (tal.  commedia erudita , učena komedija) komedija je koja, u sklopu u renesansi naglašenog obnavljanja antičke kulture, počiva na modelu Plautovih i Terencijevih komedija. Takva se komedija javlja u sklopu klasične humanističke naobrazbe ( studia humanitatis ), o čemu svjedoči i napomena Marina Držića u prologu  Skupa , gdje autor ističe da Plauta u Dubrovniku i djeci »na skuli legaju« (tj. u školi čitaju). Takva komedija, pisana živim pučkim jezikom, imitira klasične uzore. Likovi su staleški, etnički, dobno, jezično i spolno raznoliki i najčešće s fiksnim karakternim obilježjima (škrtac, lakomac, hvalisavac, zaljubljenik, sluga, prevrtljivac), a među njima se uspostavljaju najrazličitiji odnosi i uobičajeni zapleti koje donose sukob između starih i mladih, zabune uzrokovane zaljubljivanjem, financijske prijevare i slično. 
 RAZMISLI I STVARAJ 
 ●   Okarakteriziraj Pometov lik. Uz svaku od Pometovih izjava navedi ljudsku osobinu koja u toj izjavi dolazi do izražaja. Možete u parovima ili u skupinama načiniti osvrt na Pometovu misao koju odaberete. 
 »Neće vazda jednako brijeme bit: za slatkim ljetom dođe i gorka zima.« 
 »Ma se je trijeba s brijemenom akomodavat...« 
 »Trijeba je bit vjertuozu tko hoće renjat na svijetu...« 
 »Trijeba je bit pacijent i ugodit zlu brijemenu da se pak dobro brijeme uživa...« 
 »I tko k meni dođe: 'Pomete, opravi mi' – opravljam; 'Pođ za mene' – idem; konselj mi pita – umijem mu ga dat; psuje me, – podnosim; ruga se mnom – za dobro uzimljem...« 
 »Dobar se mrnar u fortunu poznava... tko nije provao zlo, ne zna što je dobro...« 
 »Nijesam kako i njeki ki u dobro prijatelja ljube, a u zlu ne čine ga se vidjet...« 
 ●   Načini esej ili usmeni prikaz s naslovom: Pomet – čovjek nadaren vrlinom, čovjek nazbilj 
 ●   Osvrni se na ljubavne odnose u ovoj komediji. U koga je Pomet zaljubljen? U koga je Maro zaljubljen? U koga je Ugo Tudešak zaljubljen? U koja je Pera zaljubljena? 
 ●   Piše Držić u komediji  Dundo Maroje : 
 »Amor nije amor, zlato je amor.« 
 »Uzmi mi dukate, uzmi mi čast i život.« 
 Koji likovi izriču te replike? Kojim je likovima u ovoj komediji zlato ljubav? 
 Osvrnite se na aktualnost te misli danas u 21. stoljeću. 
 ●   Središnji ženski lik komedije Dundo Maroje nosi ime Laura. Koji lik time Držić priziva? 
 Kakva je Držićeva Laura, a kakva Petrarkina? Koji odnos prema petrarkistima time Držić uspostavlja? 
 ●   Izaberi jednu epizodu iz komedije i prikaži je monodramom ili stripom. 
 Za izradu stripa mogu ti poslužiti digitalni alati  Pixton  ili  Make Beliefs Comix : 
 http://e-laboratorij.carnet.hr/pixton-udahnite-zivot-strip/ 
 http://e-laboratorij.carnet.hr/make-beliefs-comix-brzo-jednostavno-do-vlastitog-stripa/ 
 ●   Zamisli komunikaciju Mara i Laure, Uga i Laure ili Pometa i Petrunjele kao današnjih mladih ljudi, tvojih vršnjaka. Napiši ili snimi njihove razgovore u obliku SMS, Facebook, WhatsApp ili drugih poruka. 
 Pritom se možeš koristiti sljedećim digitalnim alatom koji simulira razgovor: 
 http://www.classtools.net/SMS/index.php 
 Pazi da razgovor bude usklađen s njihovim karakterom. 
 ●   Izrazi likovno ili pisanom riječju svoj doživljaj Dugog Nosa, Pometa, Dunda Maroja... 
 Istraži kako su to učinili mnogi likovni umjetnici, među njima i Dubravko Kastrapeli: 
 http://srednjevjekovnjak.blogspot.hr/ 
 
   
 Prikaži svoj doživljaj likova iz Držićeve komedije. 
 U izradi postera pomoći će ti digitalni alat  Canva  dostupan na poveznici: 
 https://www.canva.com/create/posters/ 
 ●   Kreativno opiši likove (npr. pripremom profila lika na nekoj mrežnoj stranici, sastavkom na temu: Ja sam... ili Upoznaj...) iz komedije  Dundo Maroje . 
 ●   Predstavi drugima u razredu usmeno ili posterom dva temeljna koncepta svjetonazora renesansnog filozofa Niccole Machiavellija, koje i Držić preuzima i utjelovljuje u liku Pometa, a to su: fortuna (sreća) i virtù (vrlina). Istraži o tim konceptima u  Leksikonu Marina Držića . 
 Skupni rad i rad u parovima 
 ●   Razgovarajte u razredu na temu –  Ljubav nazbilj i ljubav nahvao.  Osvrnite se pritom na današnje oblike  ljubavi nahvao . Obratite pozornost na pravila i bonton skupnog razgovora – poliloga. Možete razgovarati u manjim skupinama, po četiri učenika, formirati zaključke i predstaviti ih razredu. 
 Organizirajte debatu Karl Popper ili World Schools formata. Izaberite za tezu jednu od parafraziranih misli iz Držićeve komedije Dundo Maroje: 
 Ni danas ljubav nije ljubav, novac je ljubav. 
 Demokracija je pokazala svoja ograničenja, državna vlast treba biti u rukama sposobnog pojedinca. 
 Društvo »ljudi nazbilj« zauvijek će ostati utopija. 
 Na stranicama Hrvatskoga debatnog društva –  https://hdd.hr  – potražite više o debati, o spomenutim načinima vođenja debate te o materijalima za pripremu debate ( https://hdd.hr/materijali/ ) 
 ●   Radite u parovima intervju s izabranim likom iz komedije  Dundo Maroje  – Pometom, Marojem, Marom, Laurom, Petrunjelom, Ugom... Jedan učenik je novinar, a drugi izabrani književni lik. Učenik novinar može mobitelom snimiti intervju. Nakon upoznavanja sa sadržajem intervjua, učenici u razredu se mogu zajedno osvrnuti na intervju i na usklađenost pitanja i odgovora s likovima kako su prikazani u Držićevoj komediji. 
 Na isti način možete osmisliti intervju s Marinom Držićem. 
 Poticaji za daljnji rad 
 1.   Interpretaciju spisateljskoga i životnoga puta Marina Držića, posebno njegove političke djelatnosti, donosi film Veljka Bulajića  Libertas  (2006.) 
 Pogledaj ili poslušaj film, pa se vrati tekstu komedije  Dundo Maroje , te izdvoji i protumači sve političke poruke koje u komediji nalaziš. 
 2.   S načinom na koji Držića predstavlja zabavni projekt Roberta Knjaza i HRT-a  Hrvatski velikani  možeš se upoznati na poveznici: 
 https://www.youtube.com/watch?v=4ndGmcAa1lA 
 3.   Na portalu e-Lektire dostupan je kraći  video ulomak iz komedije  Dundo Maroje  (Dubrovačke ljetne igre 2000., redatelj Ivica Kunčević, Dubrovačke ljetne igre, Predrag Vušović u ulozi Pometa), te kraći ulomci iz televizijskih adaptacija  Novele od Stanca  i  Tirene . 
 Ulomci iz kazališnog uprizorenja komedije  Dundo Maroje  u zagrebačkom Dramskom kazalištu Gavella iz 2011. godine, u režiji Marca Sciaccaluge, dostupni su na poveznici: 
 https://www.youtube.com/watch?v=dwo2ajoTGS0&t=160s 
 4.   Doznaj više o ovom hrvatskom renesansnom umjetniku i njegovoj komediji  Dundo Maroje  u radovima književnih znanstvenika: 
 –   Čale, Frano. 1971.  Marin Držić . Zagreb: Školska knjiga. (Predgovor) 
 –   Franić Tomić, Viktoria. 2011.  Tko je bio Marin Držić . Zagreb: Matica hrvatska. 
 –   Košuta, Leo. 1968. »Pravi i obrnuti svijet u Držićevu  Dundu Maroju «.  Mogućnosti , 11, 1356-1376 i  Mogućnosti  12, 1472-1502 
 –   Prosperov Novak, Slobodan. 1984.  Planeta Držić i rukopis vlasti . Zagreb: CEKADE. 
 Prema tima i drugim izvorima načiniti esej o stvaralaštvu Marina Držića ili pripremiti radijsku emisiju o Marinu Držiću. 
 Koristi se pritom i  Leksikonom Marina Držića , dostupnim na poveznici: 
 http://leksikon.muzej-marindrzic.eu 
 5.   Držićevu komediju  Dundo Maroje  možeš pronaći i kao zvučnu knjigu (21847-51k )  te kao knjigu na brajici (6247-48) u Hrvatskoj knjižnici za slijepe ( http://www.hkzasl.hr ) 
 6.   Poslušaj radiodramu  Dundo Maroje . Dostupna je na CD-u  HRT Radiobisernica – Izbor za srednje škole  (objavio Hrvatski radio 2008.). 
 Rječnik 
 A 
 
 aba 
 (tur.) – grubo sukno 
 
 
 abandonati 
 (tal.) – napustiti;  abandonati se  – prepustiti se 
 
 
 abate 
 (tal.) – opat 
 
 
 adio 
 (tal.) – zbogom (pozdrav); uzvik zaprepaštenja 
 
 
 adorati 
 (tal.) – obožavati 
 
 
 adversitat 
 (tal.) – nesreća, nevolja 
 
 
 advokat, advokata 
 (lat.) – svetac zaštitnik (zaštitnica);  kotorska advokata  – Gospa zaštitnica Kotora 
 
 
 afatigati se 
 (tal.  affaticarsi ) – mučiti se, truditi se, umoriti se 
 
 
 aferin 
 (tur.) – usklik odobravanja: bravo!, sjajno!, tako je! 
 
 
 agrančati 
 (tal.) – zgrabiti, dočepati se 
 
 
 agresta 
 (tal.) – kiselo grožđe;  vina na agrestu  – kisela vina, kiseliš; (isto što i  ogrestija , v.) 
 
 
 akomodavati se ,   akomodati se 
 (tal.) – prilagođavati se, prilagoditi se, urediti, nagoditi se;  akomodati se bremenom  – snaći se, prilagoditi se prema promjeni vremena odnosno situacije 
 
 
 akort 
 (tal.  accorto ) – domišljat, lukav, oprezan, razuman 
 
 
 akostati se 
 (tal.) – približiti se, primaknuti se, pristupiti 
 
 
 akumulati 
 (tal.) – zgrtati, stjecati, nagomilati 
 
 
 akvijetati se 
 (tal.) – smiriti se 
 
 
 ali 
 – ili 
 
 
 alimanku 
 (tal.) – barem 
 
 
 almanko 
 – v.  alimanku 
 
 
 alodžati 
 (tal.) – stanovati, odsjesti 
 
 
 amant 
 (tal.) – ljubavnik 
 
 
 amor 
 (lat.-tal.) – ljubav 
 
 
 animele 
 (tal, pl.) – teleće ili janjeće žlijezde, naraslice 
 
 
 animo 
 (tal.) – duh, duša; hrabrost, srce;  ne basta ti animo  – nisi hrabar, nemaš hrabrosti 
 
 
 antik 
 (tal.) – star, starinski;  antik čovjek  – čovjek staroga kova 
 
 
 aposta 
 (tal.) – hotimice, namjerno; baš, upravo; navlaš 
 
 
 arecitati 
 (tal. mlet.  arezitar ) – glumiti, govoriti odnosno prikazivati komediju 
 
 
 argument 
 (tal.) – sadržaj (komedije), predmet, tema 
 
 
 arkitet 
   (tal.) – scenski majstor 
 
 
 armilin 
   (tal.) – bijela lasica, hermelin 
 
 
 asasin ,  asisin ,  ašišin 
 (tal.  assassino ) – ubojica, razbojnik 
 
 
 asikurati 
 (tal.) – osigurati, zajamčiti 
 
 
 astucija 
 (tal.) – lukavstvo, lukavost 
 
 
 astut 
 (tal.) – lukav; lopov 
 
 
 ašendati 
 (tal.) – popeti se, uspeti se; skočiti 
 
 
 ašišinati 
 (tal.) – ubiti, upropastiti; usp.  asasin 
 
 
 Augusta 
 (tal.) – Augsburg, njem. grad u južnoj Bavarskoj 
 
 
 avancati 
 (tal.) – dobiti, dobivati;  avancati kome  – dobiti od koga;  avancati trat kome  – nasamariti koga, doskočiti kome, spustiti kome 
 
 
 avar 
 (tal.  avaro ) – škrt, lakom 
 
 
 avaricija 
 (tal.  avarizia ) – škrtost, lakomost 
 
 B 
 
 baba, babe 
 – dojilja 
 
 
 babka 
 – dem. od  baba  (v.) 
 
 
 bačkio 
 (gen.  bačkjela ) – malj kojim se nabija kudjelja, mala batina 
 
 
 baknuti 
 – zahvatiti, dobiti 
 
 
 bala 
 (tal.) – breme, tovar, naramak 
 
 
 balota 
 (tal.) – boća, lopta kojom se gađa u  cunj  (v.) 
 
 
 balun 
 (tal.) – lopta;  na balun poigrati s kim  – udariti koga da poleti 
 
 
 banak 
   (gen.  banka , tal.  banco ) – banka 
 
 
 bandeškati 
 (tal.  bandire ) – otjerati 
 
 
 barbaćep 
 – »drvena lutka s dugim nosom, u crnom ruhu, nekoć demonsko biće, čudovište s vel. ljudskom bradom, u st. Dubrovniku pokladna maska skitnice (mlet.  barbachiepo )« (F. Čale) 
 
 
 bareta 
 (tal.) – kapa 
 
 
 barižeo 
 (mlet.  bariselo ) – kapetan milicije 
 
 
 basta 
 (tal.) – dosta 
 
 
 bastah 
 (sr. lat.  bastasius ) – nosač 
 
 
 bastahovati 
 – raditi posao  bastaha  (v.) 
 
 
 bastati 
 (tal.) – dostajati;  ne basta ti animo  – nisi hrabar 
 
 
 bastašija 
 – trpljenje (v.  bastah ) 
 
 
 baša 
 (tur.) – poglavar, starješina 
 
 
 bašije 
 – niže (komp. priloga  bašo ,  tj. nisko, tal.  basso ) 
 
 
 batati 
 – teško hodati, lupajući nogama od umora 
 
 
 bazilišk 
 (grč.) – bazilisk, zmijski kralj, mitska životinja, složena od žabe, zmije i pijetla s krunom na glavi, koja riga vatru i ubija pogledom 
 
 
 bestija 
 (tal.) – zvijer, životinja 
 
 
 bestro 
 – uzvik, prema  bjestija  (v.) 
 
 
 beškot 
 (tal.) – dvopek 
 
 
 bilj 
 – zbilja, istina; (pril.) zbilja, zaista 
 
 
 bižigati 
 (mlet.  bisegar ) – tražiti, premetati 
 
 
 bjestija 
 (tal.) – zvijer, životinja, nečovječan 
 
 
 Blaženica 
 – Gospa, Bogorodica 
 
 
 blesti 
   (prez.  bledem ) – ludo govoriti, blebetati 
 
 
 bludilo 
 – maza (o djetetu) 
 
 
 bluta 
 (lat.) – pokvareno vino 
 
 
 Bneci 
 – Mleci, Venecija 
 
 
 bnetački 
 – mletački, venecijanski 
 
 
 bo 
 – jer, naime 
 
 
 bofun 
 (tal.) – lakrdijaš 
 
 
 bokara 
 – vrč, pehar 
 
 
 bokun 
 (tal.) – zalogaj, komad 
 
 
 bolanča 
   (gen. pl.  bolanača ) – novac 
 
 
 boles 
 – bol, jad, tuga, žalost 
 
 
 boliti se 
 – žaliti, biti žao 
 
 
 brada 
 – u izrazima:  u bradu  (kome) – usprkos (kome);  ovo mi u bradu  – pravo mi budi, to sam i zaslužio 
 
 
 bragešice 
 (tal.) – hlače 
 
 
 bratkovina 
 – vrsta bijeloga grožđa 
 
 
 bravati 
 (tal.) – prijetiti, prkositi 
 
 
 brigata 
 (tal.) – družina 
 
 
 brijeme 
 – vrijeme;  davati se dobru bremenu  ili  dobro brijeme dijeliti  – uživati;  ugoditi zlu bremenu  – prilagoditi se nevoljama;  uživati brijeme  – dobro se provoditi 
 
 
 brikunanje 
   (prema tal.  briccone ) – laganje, varanje 
 
 
 brinc 
 – zdravica (tal.  brinzi ,  brindisi , preko španj.  brindis , od njem.  bring dir's ) 
 
 
 brižan ,  brižna 
 – jadan, jadna (često kao uzrečica, poštapalica) 
 
 
 brižnica ,  brižnik 
 – jadnica, jadnik 
 
 
 brjeme 
 – teret, breme 
 
 
 brže 
 – pored danas uobičajenog značenja, znači još i: vjerojatno, valjda, možda, prije, skoro, radije i sl. 
 
 
 budi 
 – zar, da li 
 
 
 bula 
   (tal.  bulla ) – raskokani kukuruz, neko bjelilo za pudranje 
 
 
 bule 
 – v.  bulin 
 
 
 bulin 
 (tal.) – manja kugla kojoj se većom nastoje približiti igrači u igri na boće; usp.  izrizikati 
 
 
 buna 
 – vreva, graja 
 
 
 bunaca 
 (tal.) – bonaca, morska tišina 
 
 C 
 
 caftjeti 
 (prez.  caftim ) – cvjetati 
 
 
 cance 
 (gen.  canaca , mlet.  zanze ) – brbljarija, blebetanje 
 
 
 ciglovit 
 – cigli, jedini 
 
 
 cijeć 
 – zbog, radi 
 
 
 ckniti 
 – kasniti 
 
 
 cokula 
   (tal.) – drvena papuča 
 
 
 crjevja 
 – cipela 
 
 
 crjevjar 
 – postolar;  Među crjevjare  – ulica u starom Dubrovniku u kojoj su bile postolarske radnje 
 
 
 crljen 
 – rumen, dobra izgleda, zdrav 
 
 
 cunj 
 (mlet.  zon ) – klip koji se gađa  balotom  (v.), tj. loptom 
 
 Č 
 
 čafran 
 (tal.  zafferano ) – šafran, vrsta začina 
 
 
 čâs 
   (gen.  časti ) – čast; čašćenje 
 
 
 čeljadin 
 – čeljade 
 
 
 čersati se 
 – bijeliti se bjelilom kojim se mažu žene 
 
 
 čertamente 
 (tal.  certamente ) – zaista, sigurno 
 
 
 čerto 
 (tal.  certo ) – sigurno;  za čerto  – jamačno, zasigurno 
 
 
 čes 
 (gen.  česti ) – sudbina, udes 
 
 
 česar 
 (tal.  cesare ) – car 
 
 
 česnoviti luk 
 – bijeli luk 
 
 
 čestit 
 – sretan, blažen, slavan, bogat, svijetao 
 
 
 čijem 
 – čim; dok 
 
 
 čijera 
 (tal.  cera ) – lice, izgled lica;  činiti komu dobru (zlu) čijeru  – dočekati koga s znakovima dobrohotnosti, odnosno odbojnosti 
 
 
 činiti se 
 – praviti se, pretvarati se 
 
 
 čoha 
 (tur.) – vrsta čvrste tkanine; haljina od takve tkanine 
 
 
 čošina 
 – augm. od  čoha  (v.) 
 
 
 čovuljic 
 – patuljak, čovuljac, »lutka ljudskog oblika, isto što »homunculus«, za koga se vjerovalo da magičnom moći može oživjeti« (F. Čale) 
 
 
 čuti 
 – poslušati, podnositi; čuvati, paziti na što; doznati 
 
 Ć 
 
 ć' 
 – ćeš 
 
 
 ćaćko 
 – otac, tata; star čovjek 
 
 
 ćamati se 
 (tal. mlet.  ciamar ) – zvati se 
 
 D 
 
 da 
 – pored danas običnih značenja još i: a, ali, nego, već 
 
 
 da' 
 – daj 
 
 
 daj 
 – bar 
 
 
 dalek 
 – daleko 
 
 
 dati 
 – v.  davati 
 
 
 davati 
 – podavati se kome (lasc.); prepuštati se;  u grijeh se davati  – griješiti;  davati rijet kome  – dopuštati kome da govori, da nastavi govoriti;  davati razumjeti  – varati, obmanjivati;  srce mi dava  – osjećam, slutim 
 
 
 daž 
 – kiša 
 
 
 dekjarati 
 (tal.  dechiarare, dichiarare ) – izjaviti, izjavljivati, objasniti 
 
 
 dekrepit 
 (tal.) – veoma ostario, oronuo 
 
 
 delektati 
 (lat.  delectare ) – veseliti 
 
 
 deliberati 
 (tal.  deliberare ) – odlučiti 
 
 
 delicije 
 (tal.) – uživanje, slasti, divote 
 
 
 delicijoz 
 (tal.) – divan, prekrasan, slastan 
 
 
 demaškin 
 (tal.  damasco, damaschino ) – damast, damastna svila (naziv prema gradu Damasku u Siriji) 
 
 
 denj 
   (tal.  degno ) – dostojan, vrijedan 
 
 
 desperacijon 
 (tal.) – očaj, očajanje 
 
 
 desperan 
 (tal.) – očajan 
 
 
 desperati ,  desperavati 
 (tal.) – očajavati 
 
 
 despjačer 
 (tal.) – neugodnost (suprotno od  pjačer , v.) 
 
 
 desponjati 
 (lat. i tal.  disponere ) – nagovoriti, skloniti nekoga;  desponjati se  – spremiti se na nešto 
 
 
 deventati 
 (tal.) – postati 
 
 
 devot 
 (tal.) – pobožan 
 
 
 dezereditati 
 (tal.) – razbaštiniti, lišiti nasljeđa 
 
 
 dezvijan 
 (tal. mlet.) – razuzdan (v.  dezvijati ) 
 
 
 dezvijanik 
 – v.  dezvijan 
 
 
 dezvijati 
 (tal. mlet.) – zavesti s pravoga puta, pokvariti 
 
 
 dijeliti se 
 – rastajati se 
 
 
 dijeljati se 
 – dijeliti, rastajati se 
 
 
 dijetac 
 – djetić, mladić 
 
 
 dilji 
 – dulji (komp. od  dug ) 
 
 
 dinar 
 – novac; sitan srebrni novac 
 
 
 diskoras 
 (gen.  diskorsa,  tal.  discorso ) – govor 
 
 
 dispos 
 (ž. r.  disposta , tal.  disposto ) – spravan, spreman 
 
 
 divers 
 (tal.) – različit, razni 
 
 
 djetić 
 – mladić, sluga 
 
 
 djevenica 
 – krvavica 
 
 
 djevojčica 
 – djevojka 
 
 
 djevojka 
 – sluškinja,  godišnica  (v.) 
 
 
 dobaviti se  (čega) 
 – steći, domoći se, doći s mukom do nečega 
 
 
 dobiti 
 (prez.  dobudem ) – svladati, pobijediti, dobiti 
 
 
 dobivati 
 (prez.  dobivam ) – nadmašivati, pobjeđivati 
 
 
 dobročes 
 – sretan, dobar 
 
 
 dobrostiv 
 – milostiv 
 
 
 dogarati 
 (komu) – spržiti što 
 
 
 dohitati 
 – dohvatiti, dosezati 
 
 
 dojti 
 – doći 
 
 
 doktrina 
 (lat.) – nauk 
 
 
 doktur 
 (lat.) – učen čovjek, mudrac, učitelj 
 
 
 dolu 
 – dolje 
 
 
 domaća 
 – žena, supruga 
 
 
 domom 
 – kući, doma 
 
 
 domoriti 
 – dosaditi 
 
 
 doruinati 
 – upropastiti do kraja; usp.  ruinati 
 
 
 dosle 
 – do sada 
 
 
 dostojati 
 – zavređivati, zaslužiti 
 
 
 došastje 
 – dolazak 
 
 
 dotrudnjeti 
 – dosaditi, dotužiti 
 
 
 dovijećati 
 – završiti vijećanje, zaključiti vijećanjem 
 
 
 dozaklati 
 – dokrajčiti 
 
 
 drača 
 – trnje;  zatvoriti dračom  – ograditi trnjem 
 
 
 drapijer 
 (mlet.  drapier ) – trgovac tkaninom, svilom 
 
 
 drijevo 
 – brod, lađa 
 
 
 drug 
 – muž; jednak kome 
 
 
 drugovja 
 – drugi put 
 
 
 družiti s kim 
 – biti, drugovati s kim 
 
 
 dubitati 
 (tal.) – sumnjati, bojati se 
 
 
 dubje 
 – stabla, hrastova šuma 
 
 
 dudzina 
 (tal. dozzina) – tuce, dvanaest komada 
 
 
 dukatac 
 – dem. od  dukat 
 
 
 dumna 
 (lat.  domina ) – koludrica, časna sestra 
 
 
 dundo 
 – stric, ujak; naziv za stariju osobu 
 
 
 dunidžati ,  dunižati 
 (tal.  donneggiare ) – uzdisati, ljubiti, ljubakati, voljeti 
 
 
 durati 
 (tal.) – trajati 
 
 
 duša 
 – čovjek; dah, dušak;  popiti dušu  – uništiti, upropastiti;  dušom mojom  – duše mi, tako mi duše 
 
 
 dužnik 
 – dužnik; vjerovnik 
 
 
 dvadesti 
 – dvadeset 
 
 
 dvaes 
 – dvadeset 
 
 
 dvaš 
 – dva puta 
 
 
 dvići 
 (prez.  dvignem ) – dignuti, skinuti 
 
 
 dvignuti 
 – ustati; povesti nekoga; spremiti se, krenuti, uputiti se, odmaknuti; odgojiti; ukloniti;  dvignuti sa zla puta  – spasiti;  dvignuti komu što  – oteti, ukrasti;  dvignuti se  – otići 
 
 
 dzar 
   (tal.  zaro ) – kocka;  vrgnuti dzar  – baciti kocku;  vrgnuti dzar na tavulijer  – baciti kocku na ploču, tj. (u prenesenom smislu) baciti udicu 
 
 
 dzetenin 
 (tal.  zetano, zetani ) – tkanina za ženske haljine od vrlo teške svile 
 
 
 dzibilin 
 (tal.  zibellino ) – zerdav, samur;  poctava od dzibilina  – podstava od samurovine 
 
 
 dzoja 
 (tal.  gioia ) – dragulj, nakit (v.  džoja ) 
 
 
 dzora 
 – zora 
 
 
 dzubun 
 (tur.  zibun ) – muški kratki kaput 
 
 Dž 
 
 džambjelot 
 – tkanina ili haljina od devine dlake (tal.  ciambelloto , danas  cammellotto , od st. franc.  chamelot ) 
 
 
 džilj 
 (tal.  giglio ) – ljiljan 
 
 
 džiljoz 
 (tal.  geloso ) – ljubomoran 
 
 
 džimrijati 
 (tur.  cimri  – siromašan, škrt) – škrtariti 
 
 
 džintio 
 (tal.  gentile ) – ljubazan, otmjen, plemenit 
 
 
 džoja 
 (tal.  gioia ) – dragulj (usp.  dzoja ) 
 
 
 Džuho 
 – lopudski podrugljivi naziv za Dubrovčane (?) 
 
 
 džusto 
 (tal.  giusto ) – baš, upravo, točno 
 
 Đ 
 
 đidija 
   (tur.  gidi ) – rogonja; nevaljalac, nasilnik 
 
 
 Đurađ 
 – Juraj, kršćanski svetac 
 
 E 
 
 ekčelent 
 (lat.-tal.) – sjajan, izvrstan 
 
 
 eko 
 – evo 
 
 
 er 
 – jer; da, kao da, budući da 
 
 
 ereda 
 (tal.  erede ) – baštinica, nasljednica 
 
 
 eror 
 (tal.) – pogreška;  uzeti u eror  – pogrešno shvatiti, pogriješiti 
 
 F 
 
 fačenda 
 (tal.) – posao; smutnja 
 
 
 fadžan 
 (tal.  fagiano ) – fazan 
 
 
 faktur 
 (tal.  fattore , lat.  factor ) – poslovođa 
 
 
 falj 
   (prema tal.  fallire ) – propast 
 
 
 fantastik 
 (tal.) – čudan, nastran, neobičan; čudak 
 
 
 fantazija 
 (tal.) – mašta, tlapnja;  promijeniti fantaziju  – promijeniti mišljenje;  stviti se u fantaziju  – utuviti u glavu 
 
 
 Far od Misine 
 (tal.  Faro di Messina ) – Mesinski tjesnac, u kojemu su mitske nemani Scila i Haribda 
 
 
 fastidijo 
 (tal.) – nevolja, dosada, muka;  doći na fastidija  – upasti u nevolje;  davati fastidija  – zanovijetati, dosađivati 
 
 
 fastidijoz 
   (tal.) – mučan, dosadan 
 
 
 favor 
 (tal.  favore ) – ljubaznost;  biti kome u favoru  – imati nekoga sklona sebi 
 
 
 feca 
 (mlet.  fezza ) – talog;  feca od ljudskoga naroda  – ljudski ološ 
 
 
 feličita ,  feličitat 
 (tal.) – sreća, blaženstvo 
 
 
 fengati 
 (lat. i tal.  fingere ) – pretvarati se 
 
 
 fermati se 
 (tal.) – zaustaviti se 
 
 
 fermo 
 (tal.) – nepomično;  za fermo  – pouzdano, sigurno 
 
 
 festa 
 (tal.) – zabava, proslava 
 
 
 fin 
 (gen.  fini , tal.  fine ) – cilj;  na dobru fin  – s dobrim ciljem, s poštenom namjerom 
 
 
 fineca 
 (tal.  finezza ) – finoća 
 
 
 fint 
 (tal.  finto ) – tobožnji;  finta mostra  – lažni uzorak 
 
 
 Fjerenca 
 – Firenca (tal.  Fiorenza ) 
 
 
 fjersati 
 – načiniti kome  fjersu , tj. ožiljak, nagrditi koga udarcem (prema lat.  firsus , sjev. tal.  fers , od  effervescere ) 
 
 
 fodža 
 (tal.  foggia ) – način odijevanja;  fodža nova  – nova moda 
 
 
 foldra 
   (mlet.  fodra ) – podstava 
 
 
 fora 
   (tal.) – van 
 
 
 fortuna 
 (lat.-tal.) – oluja na moru; sudbina, udes; sreća 
 
 
 frankati 
 (tal.  francare ) – platiti, nadoknaditi;  frankati spendze  – nadoknaditi troškove 
 
 
 frapati 
 (tal.  frappare ) – nakititi prišivenim šarolikim komadićima tkanine 
 
 
 frapan 
 – v.  frapati 
 
 
 fresak 
 (pl.  fresci , tal.  fresco ) – svjež 
 
 
 funjestra 
   (tal.  finestra ) – prozor 
 
 
 furencija 
 (prema tal. pridjevu  furente ) – razjarenost, srditost, bijes 
 
 
 furija 
 (tal.) – bijes, naglost; hitnja, žurba 
 
 G 
 
 g 
 – k, ka 
 
 
 gaće 
 – hlače 
 
 
 galant 
   (tal.  galante ) – galantan, ljubazan, uglađen; poštenjak 
 
 
 galantarija 
 (tal.) – udvornost, uslužnost, uglađenost, ljubaznost, sposobnost u ophođenju sa ženama; ukras, ures 
 
 
 galantina 
 (tal.) –ljubeznica; kurtizana 
 
 
 galatina 
 – hladetina 
 
 
 galina od Indijana 
   (tal.  gallina indiana ) – indijanska (američka) kokoš, purica (?) 
 
 
 garofalić 
 (tal.) – vrsta začina, dem. od  garofao , klinčić 
 
 
 giribic 
   (tal.  ghiribizzo ) – hir, mušica 
 
 
 gluma 
 – neistina, šala 
 
 
 godina 
 – vrijeme, vremenske prilike (pored običnog značenja) 
 
 
 godišnica 
 – seoske djevojke koje su gradski gospari uzimali za sluškinje u gradu, najčešće na godinu dana, dok se ne bi udale 
 
 
 godište 
 – godina 
 
 
 goj 
 – izobilje; spokoj, mir, uživanje, radost 
 
 
 gonenuti 
 – odgonetnuti, pogoditi (zagonetku);  što mi se gonenu  – pogodi što znači, odgonetni 
 
 
 gori ,  goru 
 – gore 
 
 
 gorušt 
 – goruć, vruć 
 
 
 gostara 
 (novogrč.) – vrč, sklenka, boca 
 
 
 govoriti od koga 
 – ogovarati koga, prigovarati kome 
 
 
 gracija 
 – milost;  imati graciju od koga  – steći čiju naklonost;  doći s malom gracijom  – doći s malo poštovanja;  doći s kojom gracijom  – doći s kojom izlikom 
 
 
 grintav 
 – gubav, krastav (i u prenesenom smislu); bijedan (kao psovka), nevaljao 
 
 
 grintavac 
 – bijednik, nevaljalac. v.  grintav 
 
 
 grinja 
 – moljac; mana, slabost, grijeh 
 
 
 grkos 
 – gorčina 
 
 
 grlo 
 – vrat 
 
 
 grmuša 
 – vrsta male ptice, dračarka 
 
 
 grub 
 – ružan, zao, loš, nevaljao 
 
 
 gruboća 
 – rugoba, grdoba 
 
 
 gunj 
 – vrsta haljine 
 
 
 gustati 
 (tal.  gustare ) – uživati 
 
 
 guveran 
 (tal.  governo ) – postupak; upravljanje, vladanje 
 
 
 guvernati (se) 
 (tal.  governare ) – čuvati (se), vladati (se) 
 
 
 gvacet 
   (tal.  guazzetto ) – pikantno spremljeno meso ili riba 
 
 
 gvardijan 
 (tal.) – čuvar, stražar 
 
 H 
 
 haholjak 
 – mala ušteđevina 
 
 
 har 
 – zahvalnost, milost; dar, korist;  na har  – na dar, za korist 
 
 
 haramija 
 (tur.) – hajduk, pljačkaš, razbojnik, zločinac 
 
 
 havijar 
 – kavijar 
 
 
 hitati 
 – hvatati, loviti;  hitati se koga  – hvatati se koga, priželjkivati koga;  hitati se života  – pokušati ubiti 
 
 
 hoć' 
 – hoćeš 
 
 
 hode 
 – idući, hodajući 
 
 
 hraniti 
 – čuvati; uzdržavati; hraniti 
 
 
 hristjanin 
 – kršćanin, u prenesenom smislu čovjek uopće 
 
 
 hrusta 
   (lat.) – kora na pečenju 
 
 
 hubav 
 – lijep, ubav 
 
 
 hud 
 – zao 
 
 I 
 
 ičigov 
 – ičiji 
 
 
 idol 
 – ideal, uzor 
 
 
 igrati – igrati rukom (rukami) 
 – dirati, pipati; tući 
 
 
 ijem ,  ije 
 – jedem, jede 
 
 
 impačati 
 (tal.  impacciare ) – smetati;  impačati se  – miješati se u nešto 
 
 
 importancija 
 (tal.) – važnost 
 
 
 impresijon 
 (tal.) – dojam 
 
 
 impreza 
 (tal.  impresa ) – pothvat;  biti vražje impreze  – biti kao vrag (tj. jako) poduzetan 
 
 
 improvisto – na improvisto 
 – iznenada (tal.  all'improvvista ) 
 
 
 inako 
 – drugačije 
 
 
 incukarada 
 (tal. mlet.) – vrsta slatkiša 
 
 
 Indijan 
 – Indijac 
 
 
 indijani 
 – indijski 
 
 
 indženj 
 (tal.  ingegno ) – duh, pamet;  imati indženj  – biti pametan, sposoban 
 
 
 indženjati se 
   (tal.  ingegnarsi ) – trsiti se, probijati se, snaći se 
 
 
 indženjoz 
 (tal.  ingegnoso ) – oštrouman, snalažljiv, domišljat 
 
 
 informati 
 (tal.) – obavijestiti 
 
 
 informan 
 (tal.) – obaviješten 
 
 
 ingvas 
 – crnilo, tinta 
 
 
 inmadžinati 
 (tal.  immaginare ) – izmisliti 
 
 
 inportancija 
 – važnost 
 
 
 inspiritan 
   (tal.  inspiritato ) – opsjednut zlim duhom, bjesomučan 
 
 
 intertenjati 
 (tal.  intertenere ) – zabaviti 
 
 
 intravenjati 
 (tal.  intravvenire ) – dogoditi se 
 
 
 intromecati se 
 (tal.  intromettersi, intromezzare ) – posredovati 
 
 
 inventur 
 (tal.  inventore ) – izumitelj, pronalazač, otkrivač 
 
 
 injorant 
   (tal.  ignorante ) – neznalica 
 
 
 ishoditi 
 – izlaziti 
 
 
 iskati 
 (prez.  ištem ) – tražiti, pitati;  iskati od nekoga  – propitivati se, pitati za koga 
 
 
 iskupsti 
 – iščupati 
 
 
 ispliti 
 (prez.  isplijem ) – isplivati; izvući se 
 
 
 isprigan 
 (lat.  frigere ) – pržen 
 
 
 istoč 
 – istok 
 
 
 istom 
 – samo, tek 
 
 
 istrijebiti se 
 – očistiti se (npr. od ušiju); profiniti se 
 
 
 ištetiti se 
 – pokvariti se, propasti (oboljeti) 
 
 
 ištom 
 – v.  istom 
 
 
 item 
   (lat.) – također, nadalje, zatim (izraz se koristi kod nabrajanja u trgovačkom žargonu) 
 
 
 izeti 
 (prez.  izmem ) – uzeti;  izeti se od  – osloboditi se od, izmaknuti 
 
 
 iziti 
 (prez.  izidem ) – izaći, pojaviti se, popeti se 
 
 
 iznaći 
 (prez.  iznađem ) – otkriti, pronaći 
 
 
 izrizikati 
 – potrošiti sve raspoložive kugle u igri »na boće« (tal.  risicare , staviti na kocku, pokušati sreću, usuditi se); v.  bule ,  bulin 
 
 
 izulan 
 (tal.  isolano ) – otočanin 
 
 
 iždeniti 
 – silom odagnati 
 
 J 
 
 jâd 
 – otrov 
 
 
 jajer 
   (lat.  aer , tal.  aere ) – zrak 
 
 
 Jakin 
 – stariji naš naziv za grad Anconu u Italiji 
 
 
 javi 
 – na javi, zbilja 
 
 
 jeda 
 – eda, da, da li, zar 
 
 
 judicijo 
   (lat.  judicium , tal.  giudizio ) – pamet, razbor 
 
 
 junak 
 – sluga (pored običnog značenja) 
 
 
 jur 
 – već 
 
 K 
 
 kaban 
 (tal.  gabbano ) – ogrtač, kabanica 
 
 
 kajpa 
   (lat.  cavea , st. tal.  caiba ) – koš, osmatračnica na brodskom jarbolu 
 
 
 kako 
 – kao; kako 
 
 
 kalati 
 (tal.  calare ) – spustiti;  kalati komu  – nasamariti koga 
 
 
 kamara 
   (tal. mlet.  camara ) – soba 
 
 
 kamarijera 
   (mlet.  camariera ) – sobarica 
 
 
 kami 
 – kamen 
 
 
 kaminata 
 (lat.) – peć; soba s ognjištem 
 
 
 kampanja 
 – polje; bojno polje;  čovjek od kampanje  – borac, ratnik 
 
 
 kanalja 
 (tal.  canaglia ) – ološ, rulja, svjetina; nitkov, nevaljalac 
 
 
 kankar 
 (tal. mlet.  cancaro ) – rak, rak-rana 
 
 
 kant 
 (tal.  canto ) – pjevanje 
 
 
 kantati 
 (tal.  cantare ) – pjevati 
 
 
 kantun 
 (tal.  cantone ) – ugao;  platiti jednijem kantunom  – pobjeći a da se ne plati 
 
 
 kao 
 – kako, kao da 
 
 
 kapa 
 – ogrtač s kapuljicom 
 
 
 kapun 
 (tal.  cappone ) – kopun, uškopljeni pijetao 
 
 
 kara 
 – stup sramote, vrsta kazne u Dubrovačkoj republici (naziv dolazi od tal.  carro , jer su se u nekim mjestima u Italiji za istu svrhu koristila kola, za koja bi se privezao krivac i vozio okolo kako bi ga se izvrglo sramoti) 
 
 
 karatio 
 (gen.  karatjela , tal.  caratello ) – uska poduga bačvica;  učiniti od bačava karatjele  – upropastiti 
 
 
 karecati 
 (tal.  carezzare ) – milovati 
 
 
 karestija 
 (tal.  carestia ) – oskudica, nestašica 
 
 
 karižica 
 (srvj. lat.  carisea ) – dem. od  karidža , debelo, krupno sukno 
 
 
 karmizin 
 (tal.  carmesino ) – grimiz 
 
 
 kastigati 
 (lat.) – kazniti 
 
 
 kaša 
 – jelo od predrta žita, ili prosa, ili brašna kuhana u mlijeku ili vodi, vjerojatno karakteristično na brodu 
 
 
 kašica 
 – dem. od  kaša  (v.) 
 
 
 katunar 
 – poglavar u katunu, seoski knez 
 
 
 kavalijer 
 (tal.  cavaliere ) – vitez 
 
 
 kazati 
 – pokazati;  kazati se  – pokazati se, činiti se 
 
 
 kigodi 
 – tkogod; netko, ponetko 
 
 
 kima 
   (grč.  kyma ) – volja, želja 
 
 
 klenuti 
 – svršeni oblik od  klecati , zvoniti na jednu stranu zvona, zvoniti mrtvacu;  zla će mu klenut  – umrijet će 
 
 
 kletište 
 – pastirska koliba, klijet 
 
 
 klopac 
 – drvena cipela 
 
 
 knjiga 
 – papir; pismo 
 
 
 knjižica 
 – pisamce 
 
 
 kolač 
 – nagrada za dobru vijest;  doći s kolačem  – donijeti vijest;  uzeti kolač  – javiti dobru vijest i zato biti nagrađen 
 
 
 kolajina 
 (tal.  collana ) – ogrlica koju nose i muškarci kao znak časti ili viteštva 
 
 
 kolana 
 – v.  kolajina 
 
 
 kolarin 
 (tal.  collarino ) – ogrlica 
 
 
 kolende 
 – dar koji se dobija na Božić ili za Novu godinu 
 
 
 količak 
 – dem. od  kolik 
 
 
 kolora 
 (tal. st.  collora ) – žuč, jed;  stavljati se s kim u koloru  – srditi se na koga;  ostaviti  ili  ustaviti koloru  – odljutiti se, prestati biti ljut 
 
 
 kom 
 – kad, netom, čim 
 
 
 komanditi 
 (tal.) – zapovijedati 
 
 
 komarda 
 (novogrč.) – dućan; mesarnica; klaonica 
 
 
 komin 
 (tal.  camino ) – dimnjak 
 
 
 komod 
 (tal.  comodo ) – širok, prostran 
 
 
 kompanj 
 (tal.) – drug 
 
 
 kompanjija 
 (tal.) – družina 
 
 
 komun 
 (tal.  comune ) – komuna, grad-država, općina 
 
 
 konfortati (se) 
 (tal.  confortare ) – potkrijepiti (se) 
 
 
 konselj 
 (tal.) – savjet 
 
 
 konseljati se 
 (tal.) – savjetovati se 
 
 
 konsideracijon 
 (tal.) – razmišljanje, razmatranje 
 
 
 konsolati se 
 (tal.) – tješiti se 
 
 
 konsumati, konsumavati 
 (tal.  consumare ) – uništiti, uništavati, izjedati 
 
 
 konsumiti 
 (tal.) – trošiti (usp.  konsumati ) 
 
 
 kont 
 (tal.  conte ) – knez 
 
 
 kont, konat 
 (tal.  conto ) – račun;  gledati, iskati konte  – pregledati, tražiti račune;  pridati kont  – predati, položiti račun;  držati se na kontu  – voditi računa 
 
 
 kontati 
 (tal.  contare ) – izbrojiti 
 
 
 kontemplacijon 
 (tal.) – razmišljanje;  stati u kontemplacijoni  – razmišljati, razmatrati 
 
 
 kontent 
 (tal.) – zadovoljan;  biti od čega kontent  – složiti se s čim, pristati na što 
 
 
 kontent 
 (tal.) – zadovoljstvo 
 
 
 kontentati 
 (tal.) – zadovoljiti 
 
 
 konj 
 – školska kazna u starom Dubrovniku, kažnjavanje učenika tako da ga se stavi na krkače i batina po zadnjici 
 
 
 konjura 
 (tal.  coniura ) – urota;  učiniti konjuru  – urotiti se 
 
 
 koporati 
 (prez.  koporem ) – micati se 
 
 
 korda 
 – nožina, mač, sablja, ćorda 
 
 
 kordetina 
 – augm. od  korda 
 
 
 kordijo 
 (gen.  kordijala , tal.  cordiale ) – lijek ili piće za okrepu slabima 
 
 
 koret 
 (tal.  coretto ) – žensko odijelo, prsluk 
 
 
 kortezija 
 (tal.) – udvornost, uljudnost 
 
 
 kortidžana ,  kortižana 
 (tal.  cortigiana , mlet.  cortesana ) – kurtizana, bludnica 
 
 
 kortidžati 
 (tal.  corteggiare ) – pratiti, dvoriti, usluživati 
 
 
 kortižana 
 – v.  kortidžana 
 
 
 korunica 
 – rozarij, molitva s krunicom ili kraliješom (brojenicom);  govoriti, pjeti (pjevati) korunicu  – moliti prebirući krunicu 
 
 
 kosović 
 – ptica kos, drozak 
 
 
 kostati 
 (tal.) – koštati, stajati 
 
 
 kostumanca 
 (tal.  costumanza ) – v.  kostumi 
 
 
 kostumi 
 (tal.  costumi ) – ponašanje, običaji 
 
 
 kozomor 
 – vlažno vjetrovito vrijeme, s jakim istočnjakom, kišom, ili krupom ili snijegom 
 
 
 kožuhar 
 – krznar 
 
 
 krinca 
 – zemljana zdjela, čanak 
 
 
 Krkar 
 – staro ime otoka Korčule (grč.  Korkyra , lat.  Corcyra ) 
 
 
 Krkarka 
 – Korčulanka (v.  Krkar ) 
 
 
 kropiti 
 – prskati, močiti 
 
 
 krudelta 
   (množ.  krudeltati ; tal.  crudelta ) – okrutnost 
 
 
 krudeo, krudeli 
 (tal.  crudele ) – okrutan 
 
 
 ktjeti 
 – htjeti 
 
 
 kudi ,  kudije 
 – kuda 
 
 
 kujus 
 (lat. genitiv od  qui  =  cuius ) – izraz kojim se podrugljivo cilja na učenost pedanata i poznavalaca latinskog (ta se riječ često čuje u latinskom) 
 
 
 kuljen 
 – vrsta kobasice 
 
 
 kunj 
 (mlet.  cugno , lat.  cuneus ) – oruđe za kovanje novca 
 
 
 kurati se 
 (tal.  curarsi ) – brinuti se 
 
 
 kurdjela 
 (tal.  cordella ) – vrpca 
 
 
 kurt 
 (tal.  corto ) – kratak;  imati kurtu vistu  – biti kratkovidan 
 
 
 kus 
 – komad; zalogaj 
 
 
 kutalac 
 – dem. od  kutao  (v.) 
 
 
 kutao 
 – mjedena, drvena ili limena čaša s ručicom i poklopcem 
 
 
 kvart 
 (tal.) – četvrt;  kvart ure  – četvrt sata 
 
 L 
 
 lačan 
 – gladan 
 
 
 lakom 
 – škrt (pored običnog značenja) 
 
 
 lakomac 
 – škrtac (pored običnog značenja) 
 
 
 lakomos(t) 
 – škrtost (pored običnog značenja) 
 
 
 larad 
 (gen.  larda , tal.  lardo ) – slanina 
 
 
 lardica 
 – kriška slanine, dem. od  larad  (v.) 
 
 
 largije 
 (tal.  largo ) – bogatije, izdašnije, obilnije; komp. od  largo 
 
 
 lasan 
 – lak 
 
 
 latineški 
 – v.  latinski 
 
 
 latinska zemlja 
 – Italija 
 
 
 latinski 
 – talijanski 
 
 
 laziti 
 – hodati polagano, puzati 
 
 
 legati 
 (lat.) – čitati 
 
 
 letanije 
 – litanije 
 
 
 letuarijo 
 (tal.  elettuario ) – ljekoviti pekmez 
 
 
 letušte 
 (sr. r.) – perad, živad 
 
 
 levada 
   (tal. mlet.  levada ) – zamah 
 
 
 Levanat 
 – Istok, Levant 
 
 
 libar 
 (tal.) – knjiga 
 
 
 liber 
 (tal.) – slobodan 
 
 
 liberal 
 (tal.  liberale ) – darežljiv, širokogrudan 
 
 
 liberati se 
 (tal.  liberarsi ) – osloboditi se 
 
 
 liberta ,  libertat 
 (tal.) – sloboda 
 
 
 libro 
 (tal.  libro ) – knjiga, usp.  libar 
 
 
 ličiti 
 – vikati, proglašavati, javljati vikom da se što prodaje ili sl. 
 
 
 lihati 
 – lisičiti, pretvarati se, ponašati se lukavo kao lisica (liha) 
 
 
 lis 
 – list 
 
 
 lisičiti 
 – varati, pretvarati se, ponašati se lukavo kao lisica 
 
 
 Lokruman 
 – Lokrum, otočić pred Dubrovnikom 
 
 
 Lopud 
 – otok kraj Dubrovnika, u Elafitskom arhipelagu 
 
 
 luk česnovit 
 – češnjak, bijeli luk 
 
 
 Luncijata 
 – krajnji zapadni obronak brda Srđa iznad ušća Rijeke Dubrovačke, odn. crkvica Blagovijesti, Gospe Nuncijate (tal.  Nunziata ) na tom brežuljku 
 
 
 luža 
 (tal.  loggia , mlet.  loza ) – zgrada s otvorenim trijemom, u kojoj su stanovali dubrovački gradski stražari 
 
 Lj 
 
 ljepos 
 – ljepota 
 
 
 ljubim 
 – ljubljen 
 
 
 ljublježiv 
 – ljubazan 
 
 
 ljubnuti 
 – poljubiti 
 
 
 ljudic 
 – v.  čovuljic 
 
 M 
 
 ma 
 – ali 
 
 
 mâ 
 – moja 
 
 
 mađioničina 
 – augm. od  mađionica , žena koja sastavlja  mađije  (čaranja) 
 
 
 magadzin 
 (tal.) – skladište 
 
 
 mah 
 – zamah, udarac 
 
 
 mahača 
 – stražnjica, zadnjica 
 
 
 mahnit 
 – luđak, mahnitac 
 
 
 mahnitica 
 – mahnita žena 
 
 
 maj 
 – uzvik; usp.  majde ;  majdeši 
 
 
 majde 
 – zaista, baš 
 
 
 majdeši 
 – v.  majde 
 
 
 Majka 
 – Gospa 
 
 
 majstorija 
 – šala 
 
 
 malankonija 
 (tal.) – tuga, sjeta 
 
 
 malankonik 
 (tal.) – obuzet  malankonijom  (v.) 
 
 
 malo 
 – zamalo, umalo 
 
 
 manastijer 
 – samostan 
 
 
 mandžagvadanj 
 (tal.  mangiare  i  guadagno ) – nekoristan radnik, danguba, parazit 
 
 
 manenština 
 – mahnitac 
 
 
 manigodo 
 (tal.  manigoldo ) – krvnik; lupež, nitkov, hulja 
 
 
 manilj 
 (tal.  maniglio ) – narukvica 
 
 
 manjkati 
 – nedostajati; ne ispuniti obećanje;  ničijem ne manjkati  – sve dati 
 
 
 mao 
 – malen 
 
 
 Marac 
 – dem. od Maroje, odnosno Maro 
 
 
 marcapan 
 (tal.) – slatkiš s bademima 
 
 
 mariol 
 (tal.  mariolo ) – lopov, varalica, lupež, obješenjak, mangup 
 
 
 mariolstvo 
 (tal.) – prijevara, varanje 
 
 
 martira 
 (tal.) – mučenica 
 
 
 mavasija 
 – malvazija, vrsta vina 
 
 
 mavasijica 
 – dem, od  mavasija  (v.) 
 
 
 mećajica 
 – drvena miješalica za kašu 
 
 
 medz 
   (tal.  mezzo ) – sredstvo 
 
 
 medzalin 
 (tal. mlet.  mezalin ) – sitni srebrni dubrovački novac 
 
 
 meritati 
 (tal.) – zaslužiti 
 
 
 meštar 
 – majstor, učitelj;  meštar od skule  – učitelj 
 
 
 metati 
 (prez.  mećem ) – bacati;  metati se na koga čime  – bacati što na koga 
 
 
 meu 
 – među 
 
 
 mijendelak 
 (pl.  mijendeoci , tal.) – badem (dem. od  mijenduo ) 
 
 
 mijentovati 
 (tal.  mentovare ) – spominjati, imenovati 
 
 
 Milostivica 
 – Gospa od milosti, Bogorodica 
 
 
 mir 
 (lat.  murus ) – zid;  miri  – zidine 
 
 
 mirakulo 
 (tal.) – čudo 
 
 
 mirakulozamente 
 (tal.) – čudnovato, čudom 
 
 
 Misina 
 – Messina, grad na Siciliji 
 
 
 mistijer 
 (tal. mlet.  mistier ) – posao 
 
 
 mišer 
 (tal.  messere ) – gospodin 
 
 
 mizer 
   (tal.  misero ) – bijedan 
 
 
 mizerija 
 (tal.) – nevolja, bijeda 
 
 
 mjedenica 
 – sitan bakren novac, tridesetina srebrnog dinara;  grintava mjedenica  – prebijena para 
 
 
 mjedeničar 
 – škrtac (koji ne pušta iz ruku mjedenice) 
 
 
 mjedi 
 (pl. od  mjed ) – novci 
 
 
 mjesto 
 – grad;  na mjesto  – odmah;  promijeniti mjesto  – odseliti, nestati 
 
 
 mješnica 
 – mijeh s dvije svirale 
 
 
 mješte 
 – mjesto, umjesto 
 
 
 mniti ,  mnjeti 
 – misliti 
 
 
 mnjah 
 – mislih 
 
 
 mojemuča 
 – majmun 
 
 
 mojemun 
 – majmun 
 
 
 mojemunski 
 – majmunski 
 
 
 morebit 
 – možda 
 
 
 moreški 
 – maurski, crnački;  Moreška zemlja  – arapska zemlja, sjev. Afrika 
 
 
 morinčela 
 (st. tal.) – hemoroidi 
 
 
 mortar 
 (tal.) – mužar, prangija, vrsta malog topa 
 
 
 mostarda 
 (tal.) – slačica, gorušica, muštarda 
 
 
 mostra 
 – uzorak robe;  finta mostra  – tobožnji, lažni uzorak; usp.  fint 
 
 
 mrčarija 
 – »u izrazu  obraz od mrčarije  – što je vjerojatno isto što i obraz od kurve, jer su se prostitutke mrčile (»pengale lice«, kako se kaže  u Noveli od Stanca);  stoga možda dolazi od  mrčiti , a ne od  merceria , tj. sitna roba (Skok), ako nisu igrom riječi obuhvaćena oba značenja« (F. Čale) 
 
 
 mrnar 
 – mornar 
 
 
 mučati 
 – šutjeti 
 
 
 mudarac 
 – mudar čovjek, filozof 
 
 
 múka 
 (tal.) – brašno 
 
 
 munida ,  munita 
 (tal.  moneta ) – novac 
 
 
 muzuvijer 
 (arap.) – zlikovac, varalica, klevetnik 
 
 
 muzuvjeriti 
 – potvoriti, raditi kao  muzuvijer  (v.) 
 
 
 mužik 
 (tal.  musico ) – glazbenik, pjevač 
 
 N 
 
 nablizu 
 – blizu, izbliza 
 
 
 načiniti 
 – napraviti; popraviti; prirediti 
 
 
 nadvor 
 – vani, izvan kuće 
 
 
 nagalantati se 
 – dotjerati se, uresiti se (usp.  galant ) 
 
 
 nahoditi 
 – nalaziti 
 
 
 nahvao 
 – navlaš, hotimice;  ljudi nahvao  – lažni, tobožnji ljudi, neljudi, suprotno od ljudi  nazbilj  (v.) 
 
 
 najbrže 
 – smjesta, odmah 
 
 
 najespeditije 
   (tal.  espedito ) – najbrže, najokretnije 
 
 
 najlakše 
 – polako 
 
 
 najliše 
 – osobito, najviše 
 
 
 najsjutrije 
 – sutra ranom zorom 
 
 
 najti 
 (prez.  najdem ) – naći 
 
 
 najveće 
 – najviše 
 
 
 namoru 
 – zbilja, doista; nego 
 
 
 namuran 
 – zaljubljen (v.  namurati se ) 
 
 
 namurati se 
 (tal.  innamorarsi ) – zaljubiti se 
 
 
 namuroza 
   (tal.) – ljubavnica 
 
 
 napanjkati 
 – oklevetati 
 
 
 napas 
 – napasnik; vrag 
 
 
 napastovati se 
 – mučiti se 
 
 
 napiti 
 – nazdraviti 
 
 
 napraviti 
 – popraviti, dotjerati 
 
 
 naprijeda 
 – unaprijed; dalje; naprijed 
 
 
 narikla 
 (lat.) – morski puž koji služi kao mamac za ribu 
 
 
 naspati se 
 – ne brinuti se (pored danas uobičajenog značenja) 
 
 
 našijenac 
 – naš čovjek, našinac 
 
 
 naučivati 
 – trajni oblik od  naučiti 
 
 
 naufradžijo 
 (tal.  naufragio ) – brodolom 
 
 
 nausnica 
 – malje, iz kojih će poslije mladiću izbiti brkovi 
 
 
 navao 
 (lat.) – brodarina; brod 
 
 
 navegati 
 (lat.-tal.) – broditi, ploviti 
 
 
 navrt 
 – jastučić koji rabe nosači da im teret ne žulja vrat 
 
 
 nazbilj 
 – zbilja, doista;  čovjek nazbilj  – pravi čovjek, za razliku od čovjeka  nahvao  (v.) 
 
 
 nea 
 – neka 
 
 
 nebit – nebit da bude 
 – (možda) neka se i nemoguće dogodi 
 
 
 nebog 
 – ubog, jadan, siromašan 
 
 
 nebogo 
 – v.  nebore 
 
 
 nebore 
 – vok. od  nebog , uzrečica: jadan ne bio 
 
 
 neć' 
 – nećeš 
 
 
 neg 
 – nego 
 
 
 negromant 
 (tal.) – čarobnjak, vještac 
 
 
 nehote 
 – nehotice 
 
 
 nemanština 
 – mahnitac; isto što i  manenština  (v.) 
 
 
 nemoć 
 – bolest 
 
 
 nemoćnik 
 – bolesnik 
 
 
 nenavidos 
 – zavist 
 
 
 nepuča 
 (lat.-tal.) – sestrična, nećakinja 
 
 
 nesan 
 – nesanica; briga 
 
 
 nesmiran 
 – nerazmjeran, prevelik; golem, neizmjeran 
 
 
 nespanje 
 – nesanica 
 
 
 nespoznanje 
 – nezahvalnost 
 
 
 nesvijestan 
 – nerazborit, nepromišljen, bijesan 
 
 
 net 
 (tal.  netto ) – čist 
 
 
 nî 
 – nije 
 
 
 norma 
 (lat.) – pravilo;  činiti normu komu  – nametati pravila, upravljati kim 
 
 
 nositi se 
 – ponašati se, vladati se 
 
 
 notati 
 – primijetiti, opaziti 
 
 
 nôva 
   (tal.  nuova ) – novost, nov glas, vijest 
 
 
 novela 
 (tal.) – šala;  učiniti novelu komu  – sprdati se s kim, nasamariti koga 
 
 
 nut ,  nuti 
 – nu, gle, vidi 
 
 Nj 
 
 nje 
 – njezin (njezina, njezino); njih 
 
 
 njegda 
 – nekoć 
 
 
 njegdi 
 – negdje 
 
 
 njih 
 – njihov (njihova, njihovo) 
 
 O 
 
 obeseliti 
 – obradovati 
 
 
 obiskati 
 – pretražiti 
 
 
 objednom 
 – zajedno, u jedan put, odjednom 
 
 
 oblahan 
 – okruglast, dem. od  obao 
 
 
 oblegan 
 (tal.  obbligato ) – dužnik, zahvalan 
 
 
 obnajti 
 – pronaći 
 
 
 obrati 
 – izabrati, odabrati, odlučiti;  obrati partit  – odlučiti se (usp.  partit ) 
 
 
 obraz 
 – krinka, maska, način;  obraz od kurve učiniti  – biti bezočan, beskrupulozan;  kojijem obrazom  – kako 
 
 
 obvonjati 
 – nanjušiti 
 
 
 octic 
 – dem. od  ocat ;  rusati octic  – ocat s ružinim laticama (v.  rusati ) 
 
 
 octičica 
 – dem. od  octika  (v.) 
 
 
 octika 
 – ocat 
 
 
 oćas 
 (gen.  oćasti ) – rep, zadnjica 
 
 
 odar 
 – krevet 
 
 
 odijeliti se 
 – rastati se 
 
 
 odkinuti se 
 – osloboditi se koga, rastati se s kim 
 
 
 odkle 
 – otkad, otkako; odakle 
 
 
 odkriti 
 – razotkriti, raskrinkati;  odkriti se  – odati se, očitovati se 
 
 
 odlučiti 
 – odrediti, namijeniti (pored običnog značenja) 
 
 
 odor 
 (tal.) – miris 
 
 
 odpraviti 
 – uputiti 
 
 
 odražati 
 – omiliti 
 
 
 odrijeti se 
 (prez.  oderem ) – oderati se, izgrepsti se 
 
 
 odsela 
 – odsad 
 
 
 odvrći se 
 – odreći se koga ili čega 
 
 
 odždeniti 
 (prez.  odždenim ) – odagnati 
 
 
 ogledati 
 – pregledati, vidjeti, izvidjeti 
 
 
 oglušati 
 (prez.  oglušam ) – ne mariti za što, oglušiti se 
 
 
 ogrestija 
 – kiselo grožđe; usp.  agresta 
 
 
 okazijon 
 (tal.) – prilika, prigoda, zgoda 
 
 
 okordati 
 (tal.  accordare ) – unajmiti;  okordati se u koga  – zaposliti se u koga 
 
 
 okošt 
 – mršav, suh, košćat 
 
 
 omičid 
   (tal.  omicida ) – ubojica 
 
 
 onada 
 – onda 
 
 
 ončas 
 – odmah 
 
 
 ondi 
 – onamo 
 
 
 onestije 
   (tal.) – časnije, pristojnije, komp. od  onesto 
 
 
 oni 
 – onaj 
 
 
 ono 
 – eno 
 
 
 onorati 
 (tal.  onorare ) – poštovati, cijeniti 
 
 
 onuđe 
 – dalje 
 
 
 opasti 
 (prez.  opadem ) – pasti, otpasti 
 
 
 općen 
 – zajednički 
 
 
 općeno 
 – općenito, uopće 
 
 
 općiti 
 – držati se; običavati 
 
 
 operati 
 (tal.) – raditi, djelovati; služiti se kim ili čim, rabiti, upotrijebiti (prema mlet.  doperar , lat. i tal.  adoperare , od čega ima  duperati ) 
 
 
 opinijon 
 (tal.) – mišljenje;  biti od opinijoni  – misliti, smatrati 
 
 
 opraviti 
 – učiniti, obaviti, popraviti, naknaditi 
 
 
 optoka 
 – rub, obrub 
 
 
 ordenati 
 (mlet.  ordenar , tal.  ordinare ) – urediti, narediti, načiniti 
 
 
 Orlando 
 – Roland, paladin Karla Velikog, iz starofrancuskih spjevova, simbol junaštva; kip Orlanda kojega je u 15. stoljeću isklesao kipar Antun Dubrovčanin nalazi se na dubrovačkom Stradunu 
 
 
 ormanica 
 – lađa, brod;  učiniti se u ormanicu  – služiti kao mornar na galiji 
 
 
 oršu 
   (tal.  orsu ) – hajde, neka, deder 
 
 
 osao 
 – magarac 
 
 
 oslas, oslasta 
 – nalik na osla, tj. magarca 
 
 
 oslov 
 – magareći 
 
 
 ostajati 
 (od čega) – ostavljati što, napuštati što 
 
 
 ostati se 
 – okaniti se (koga), proći se, ostaviti na miru 
 
 
 ošao 
 – otišao, ostavio (particip od  oći ,  otići, ostaviti) 
 
 
 ošpedao 
 – bolnica; ubožnica, prihvatilište za sirotinju 
 
 
 oštarija 
 (tal.) – krčma 
 
 
 oštijer 
 (tal.) – gostioničar, krčmar 
 
 
 otegnuti 
 – dobiti, pobijediti; rastegnuti;  otegnuti nogâ  – poći, zaputiti se 
 
 
 otezati 
 – pobjeđivati, dobivati; opirati se (usp.  otegnuti ) 
 
 
 otiti 
 (prez.  otidem ) – otići 
 
 
 otkle 
 – odakle; otkad 
 
 
 oto 
 – eto 
 
 
 otole 
 – odakle, otud; otada 
 
 
 otresen 
 – pametan, hrabar 
 
 
 otresti se 
 – razabrati se, doći k sebi, opametiti se 
 
 
 ovčas 
 – sada, odmah 
 
 
 ovdi 
 – ovdje, ovamo;  ovdi ovoliko  – to je sve što se može učiniti 
 
 
 ovi 
 – ovaj 
 
 
 ovjezijeh 
 – ovih 
 
 
 ovo 
 – evo 
 
 
 ovolihni 
 – ovolišan, malen 
 
 
 ožet (na ožet) 
 – stanje kad je što ožeto ili kad je tko ožet, tj. bez ičega 
 
 P 
 
 pacijencija 
 (lat.  patientia , tal.  pazienzia ) – strpljivost;  primiti u pacijenciju  – strpljivo podnijeti;  pacijencija!  – ništa za to! ne smeta! 
 
 
 pacijent 
 (tal.) – strpljiv 
 
 
 paganio 
 (gen.  paganjela , tal. mlet.  faganelo ) – ptica konopljarka 
 
 
 pak ,  paka 
 – poslije, opet, zatim 
 
 
 paljevit 
 – koji pali, vreo 
 
 
 panjula 
 (tal.  pagliola ) – listići zlata 
 
 
 papagao 
 (gen.  papagala , tal.) – papiga 
 
 
 par 
 – jednak;  na páru stat s kim  – biti s kim na ravnoj nozi 
 
 
 parati 
 (tal.) – izgledati, činiti se 
 
 
 parentijera 
 (tal.) – svojta, rodbina; srodstvo;  učiniti parentijeru  – sroditi se 
 
 
 parlašuša 
 – žena koja »parla« »šu-šu«, tj. govori talijanski, Talijanka 
 
 
 parlati 
 (tal.) – govoriti 
 
 
 part 
 (tal.  parte ) – strana, dio 
 
 
 partičipati 
 (od koga ili čega, tal.  partecipare ) – biti kao 
 
 
 partikularita 
 (tal.) – pojedinost 
 
 
 partit 
 (tal.  partito ) – odluka;  obrati partit  – odlučiti se, odabrati stranu 
 
 
 pas 
 (gen.  pasta ,  tal.  pasto ) – jelo 
 
 
 pasati 
 (tal.) – proći;  pasati se  – zadovoljiti se, proći se, pomiriti se s čim 
 
 
 pastedžati 
 (tal.  pasteggiare ) – jesti, mrsiti 
 
 
 pasti se 
 (lat.  pascere , tal.  pascersi ) – hraniti se, naslađivati se 
 
 
 pastidija 
 (tal.) – nevolja, dosada, muka (usp.  fastidijo ) 
 
 
 pastidijati se 
 (tal.) – mučiti se (usp.  fastidijo ) 
 
 
 pat 
   (tal.  patto ) – pogodba, ugovor, sporazum 
 
 
 pate 
 (tal.  fate ) – zapovijedajte, raspolažite sa mnom 
 
 
 pateškati 
 (tal.) – trpjeti 
 
 
 paulin 
 (tal.  paolino ) – zlatna škuda, novac pape Pavla III. kojega je kalup izradio glasoviti renesansni kipar i zlatar Benvenuto Cellini (1500-1571) 
 
 
 pavijun 
 (tal. mlet.  pavion ) – zastor oko kreveta 
 
 
 peča 
 – komad;  peča čovjeka  – ljudina;  je li ga gdje peču  – da li je negdje tu malo 
 
 
 ped 
 – pedalj 
 
 
 peli 
 (lat.  pellis , tal.  pelle ) – kože 
 
 
 pelicar 
 (tal. mlet.  pelizzaro ) – krznar 
 
 
 pelinak 
 – dem. od  pelin 
 
 
 pena 
 (tal.) – kazna, globa; muka, patnja 
 
 
 pendin 
 (tal.  pendente , mlet.  pendon ) – dragi kamen koji se nosi oko vrata 
 
 
 pendžati 
 (tal.) – trošiti 
 
 
 penitencija 
   (lat.  poenitentia ) – pokora, okajavanje grijeha 
 
 
 penj 
 (tal.  pegno ) – zalog 
 
 
 perdidžornata 
   (tal.  perdigiornata ) – danguba, besposličar 
 
 
 per Dio 
 (tal.) – zaboga 
 
 
 perikulo 
 (tal.  pericolo ) – opasnost 
 
 
 perla 
 (tal.) – biser 
 
 
 perpera 
 – dubrovački novac (12 srebrnih dinara) 
 
 
 persegvitati 
 (tal.  perseguitare ) – progoniti 
 
 
 persona 
 (lat.-tal.) – osoba;  personom  – osobno 
 
 
 peset 
 – pedeset 
 
 
 pica 
 – koščica;  ne ostaje mu pice  – nema ni prebijene pare, ostao je bez ičega 
 
 
 picikaruo 
 (tal.  pizzicarolo ) – trgovac delikatesama ili suhomesnatom robom 
 
 
 pića 
 – hrana, jelo 
 
 
 pijena 
 – kazna, globa (v.  pena ) 
 
 
 pijer 
 – pir, svadba 
 
 
 pikat 
   (lat.  ficatum ) – jetra 
 
 
 pinez 
 – novac 
 
 
 pinuti 
 – gucnuti, piti 
 
 
 pinjata 
 (tal.) – lonac 
 
 
 pišina 
 (tal.  piscina ) – kada, bazen 
 
 
 pítati 
 – tražiti, moliti 
 
 
 pȉtati 
 – hraniti 
 
 
 pjaca 
 (tal.) – trg 
 
 
 pjačer 
 (tal.  piacere ) – zabava, uživanje;  učiniti pjačer  – napraviti uslugu 
 
 
 pjantati 
 (tal.  piantare ) – ostaviti na cjedilu, napustiti;  ostati pjantan  – biti napušten 
 
 
 pjat 
 (tal.  piatto ) – tanjur 
 
 
 pjaževol 
 (tal. mlet.  piasevole ) – mio, ljubak 
 
 
 pjeti 
 (prez.  pojem ) – pjevati; pjevati misu 
 
 
 placa 
 (lat.) – trg, ulica;  Placa  – ime glavne ulice u Dubrovniku (Stradun) 
 
 
 placar 
 (tal. mlet.) – trgovac na ulici; varalica (usp.  placa ) 
 
 
 placati 
 (tal. mlet.) – varati (usp.  placar ) 
 
 
 plah 
 – plašljiv; brz, hitar 
 
 
 plakijer 
 – naslada, užitak, radost 
 
 
 platiti se 
 – naplatiti se, odštetiti se 
 
 
 plaviti 
 – spiskati, rasuti 
 
 
 pliti 
 (prez.  plijem ) – plivati 
 
 
 plitica 
 – zdjela, tanjur 
 
 
 plod 
 – rod, sjeme; korist, probitak 
 
 
 poabunacati 
 (mlet.  abbonazar , s hrv. prefiksom  po- ) – (o moru) smiriti se, stišati se, v.  bunaca 
 
 
 pobjed 
 – poslije podne, po objedu 
 
 
 pocjelica 
   (lat.  faciolum , tal.  fazzolo ) – ženska kapica 
 
 
 počašnica 
 – zdravica, pjesmica što se pjeva uz čašu 
 
 
 poći – poći zlo 
 – nastradati 
 
 
 podbiti 
 – ščepati, uhvatiti, ugrabiti; izbiti (npr. oči) 
 
 
 podprigan 
 (lat.  frigere ) – popržen 
 
 
 poguba 
 – propast 
 
 
 pohrana 
 – čuvanje 
 
 
 poispitati 
 – propitati se 
 
 
 pojmiti – pojmiti dušu 
 – odahnuti 
 
 
 pokli 
 – pošto, nakon što, jer, budući da, dok, kad 
 
 
 pokriti 
 – zatajiti, sakriti, prikriti (pored običnog značenja) 
 
 
 polakši 
 – malo lakši 
 
 
 polas 
 (gen.  polsa ,  tal.  polso ) – puls, bilo 
 
 
 poltronarija 
 (tal. mlet.) – nevrijedne stvari 
 
 
 Pometnik 
 – član Pomet-družine, Držićeve glumačke družine 
 
 
 pomižan 
 – pomokren, popišan 
 
 
 Pomo 
 – dem. od Pomet 
 
 
 ponta 
 (tal. mlet.) – probadanje, žiganje, upala pluća 
 
 
 poognijeviti 
 – naljutiti 
 
 
 popijevati 
 – pjevuckati 
 
 
 poplaviti 
 – spiskati, rasuti, trošiti nemilice 
 
 
 poprav 
 – baš, doista 
 
 
 poses 
 (tal.  possesso ) – posjed;  uljesti u poses  – steći nečiju naklonost 
 
 
 posilati 
 – slati 
 
 
 pošastje 
 – polazak, odlazak 
 
 
 potisnuti 
 – pritisnuti, potlačiti;  Vlah Vlaha potište, a katunaru kletište  – seljak seljaka otjera, a katunaru (seoskom knezu) ostade koliba (dok se dva svađaju, treći, jači, izvlači korist) 
 
 
 potišten 
 – v.  potisnuti 
 
 
 potištenjak 
 – nevaljao čovjek 
 
 
 potlačiti 
 – uništiti, pogubiti 
 
 
 potrjeba 
 – bijeda; nevolja; oskudica; molba; posao;  imati potrjebu  – biti zauzet, imati posla;  imati potrjebu od koga  – trebati koga 
 
 
 pouzeti 
 – uzeti (više stvari jednu za drugom) 
 
 
 poznati 
 – spoznati, uvidjeti; smatrati, priznati 
 
 
 prapan 
   (tal.) – urešen, izvezen (usp.  frapan ) 
 
 
 pratež 
 – tovar, teret, roba 
 
 
 pratik 
 (tal.  pratica ) – praksa; ljubavni odnos 
 
 
 prȁtik 
 (tal.) – iskusan, vješt 
 
 
 pratikati 
 (tal.  praticare ) – družiti se, imati posla s kim; posjećivati koga; imati ljubavne odnose s kim 
 
 
 prc 
 – uzvik od prdjeti, ide uz uzvik maj ( maj prc ) 
 
 
 pređni 
 – prethodni, prvi, prijašnji;  u pređnu votu  – prvi put, prije 
 
 
 prem 
 – premda; upravo, baš, doista, osobito, sasvim, zaista i sl. 
 
 
 prepozit 
 (tal.) – nakana, predmet, stvar;  na prepozit  – u pravi čas, kao naručeno 
 
 
 preša 
 (tal.) – žurba, sila; usp.  prješa 
 
 
 pretiliti 
 – debljati (usp.  pritio ) 
 
 
 prezencija 
   (tal.) – izgled, pristalost 
 
 
 prezent 
 (tal.  presente ) – dar 
 
 
 prežiti 
 – vrebati 
 
 
 pričiniti 
 – sačiniti (npr. testament) 
 
 
 pričuti 
 – dočuti 
 
 
 prid ,  prida 
 – pred 
 
 
 pridati 
 – predati, predavati 
 
 
 pridirati se 
 – kilaviti se, trapiti se, mučiti se 
 
 
 pridrt 
 – kila; kilav čovjek, kilavac 
 
 
 prigan 
 (lat.  frigere ) – pržen 
 
 
 prigibati se 
 – pristajati 
 
 
 prignut 
 – sklon, naklonjen 
 
 
 prihariti 
 – zaraditi, dobiti 
 
 
 prikinuti 
 – prekinuti; puknuti 
 
 
 prikladovati 
 – biti prikladan, biti sličan 
 
 
 priklonit 
 – prignut; napet, pozoran;  s ušima priklonitijem  – pozorno, napeto 
 
 
 prikloniti 
 – prignuti; pritvoriti, zatvoriti 
 
 
 prilikovati 
 – biti nalik 
 
 
 primijera 
 (tal.) – vrsta hazardne igre na karte 
 
 
 priporučiti se 
 – preporučiti se 
 
 
 pristajati – pristajati kome k tuzi 
 – rastuživati koga, povećavati kome muke 
 
 
 pristati 
 – prestati 
 
 
 pristati – pristati tuzi 
 – rastužiti 
 
 
 pritiljahan 
 – dem. od  pritio  (v.) 
 
 
 pritio 
 – debeo; mastan; plodan, rodan, obilan 
 
 
 prjedati 
 – predati;  prjedati nogami  – pohitati, pohrliti 
 
 
 prješa 
 (tal.  prescia ) – žurba, sila;  na prješu, s prješom  – brzo, žurno 
 
 
 prkno 
 – stražnjica 
 
 
 pročedati 
 (tal.  procedere ) – postupiti 
 
 
 profuman 
 (tal.) – namirisan 
 
 
 prolog 
 – uvod u komediju; glumac koji ga govori 
 
 
 prositi 
 – moliti 
 
 
 prosperitat 
 (tal.) – blagostanje 
 
 
 prospero 
 (tal.) – povoljno, sretno 
 
 
 proštenje 
 – oprost grijeha;  doći na proštenje  – hodočastiti u Rim prilikom jubilarne godine radi oprosta grijeha;  uzeti proštenje  – dobiti oprost;  pitati proštenje  – moliti za oproštenje, ispričati se 
 
 
 prova 
 (tal.) – kušnja;  bit na provu  – ogledati se, prokušati se 
 
 
 provardura 
 (tal. mlet.) – svježi sir od bivoličina mlijeka 
 
 
 provati 
 (tal.) – iskušati, pretrpjeti, osjetiti 
 
 
 provedžati 
 (tal.  provvedere ) – pribaviti komu što, opskrbiti, snabdjeti 
 
 
 provrći 
 (prez  provrgnem ) – promijeniti, ispremetati 
 
 
 prozuncijon 
 (tal.) – umišljenost, obijest, drskost 
 
 
 prozuntoz 
 (tal.) – umišljen, objestan, drzak 
 
 
 prustijer 
 (tal.  forestiero ) – gost, stranac 
 
 
 prvi 
 – prijašnji, prethodni 
 
 
 pržon 
   (tal.  prigione ) – zatvor 
 
 
 puč 
 (lat.  puteus ) – bunar, studenac 
 
 
 pudar 
 – čuvar vinograda 
 
 
 puđati se 
 – čistiti se od nametnika, buha i sl., pujati se 
 
 
 puki 
 – pravi, isti 
 
 
 punjao 
 (tal.  pugnale ) – bodež 
 
 
 pustoš 
 – nevolja, razuzdanost, raspuštenost, razuzdana osoba 
 
 
 pužet 
   (tal.  fusetto ) – bodež 
 
 R 
 
 rabota 
 – stvar, posao 
 
 
 rad 
 – radostan, veseo 
 
 
 rampina 
 (lat.) – otimačina, grabež;  čovjek od rampine  – grabežljiv čovjek, grabežljivac 
 
 
 rasčiniti 
 – uništiti, uništavati 
 
 
 raskoša 
 – uživanje, naslada 
 
 
 rasplijetati 
 – raspravljati 
 
 
 rasut 
 – »(obično samo u ženskom rodu), kao neka uzrečica kojom ženska osoba sama za sebe kaže da je zaboravljiva, rastresena, jadna, bijedna, nepažljiva« (B. Klaić) 
 
 
 razgrizati 
 – razmišljati, promišljati, uviđati 
 
 
 razlik 
 – različit 
 
 
 razlog 
 – razbor, razumnost; račun, obračun;  razlog učiniti  – napraviti obračun;  imati razlog  – imati pravo;  razlog je  – pravo je 
 
 
 realo 
   (tal.  reale ) – zaista, uistinu 
 
 
 refridžerijo 
 (tal.) – utjeha; onaj koji donosi utjehu; osvježenje, olakšanje 
 
 
 remedijati 
 (tal.) – popraviti, pomoći 
 
 
 remedijo 
 (tal.) – lijek 
 
 
 remik 
 – remen 
 
 
 renjati 
 (tal.  regnare ) – vladati 
 
 
 repozano 
 (tal. mlet.) – mirno 
 
 
 repozati 
 (tal. mlet.  reposar ) – odmoriti se, počinuti 
 
 
 reprendžati 
 (tal. mlet.  reprender ) – ukoriti, prekoriti 
 
 
 reputacijon 
 (tal.) – dobar glas, ugled 
 
 
 resolvati se 
 (st. tal.) – odlučiti se 
 
 
 retirati se 
 (tal.) – povući se 
 
 
 reuškati 
 (tal.) – poći za rukom, uspjeti;  reuškati komu kao nešto  – ispadati kao što, pokazivati se poput čega 
 
 
 reverencija 
 (lat.) – štovanje, poklonstvo 
 
 
 ribalad 
 (gen.  ribaoda , tal.  ribaldo ) – lupež, lopov 
 
 
 ribaldarija 
   (mlet.  ribaldaria ) – lupeštvo, lopovluk 
 
 
 ribota 
 – kurva (usp.  ribalad ) 
 
 
 rijeti 
 (prez.  rečem ) – reći 
 
 
 riti 
 (prez.  rečem ) – reći 
 
 
 riz 
 – vrsta krzna 
 
 
 rjepica 
 – repica, dem. od  repa 
 
 
 rofijan 
 (tal.  ruffiano ) – svodnik 
 
 
 romijenča 
 (lat.) – sić, bakreni sud za vodu 
 
 
 rozica 
 – ružica, dem. od  ruža  (tal.  rosa ) 
 
 
 ručak 
 – doručak 
 
 
 rudela 
   (tal. mlet.  rodela ) – okrugao štit 
 
 
 rugo 
 – rug, ruglo 
 
 
 ruina 
 (lat.-tal.) – propast 
 
 
 ruinan 
 (lat.-tal.) – upropašten (usp.  ruina ) 
 
 
 ruinati 
 (lat.-tal.) – upropastiti 
 
 
 ruka – igrati rukami 
 – pipati; udarati;  gdje ruka maha  – gdje se tuku 
 
 
 rusat 
 – ružični, ružin (npr.  vodica rusata );  rusati octic  – ocat s ružinim laticama 
 
 
 rustik 
 (tal.) – neotesan 
 
 S 
 
 sadružiti 
 – združiti;  s kim družbu sadružiti  – vezati se s kim 
 
 
 sajun 
 (tal.  saione ) – vrsta duge ukrašene muške haljine, kakva se u prvoj polovici 16. st. nosila u Italiji 
 
 
 sakrajati 
 – davati na šivanje, davati krojiti tkanine 
 
 
 sakrojiti 
 – skrojiti 
 
 
 salac 
 (tal.  sollazzo , provans.  solatz ) – zabava, naslada, užitak; u trubadurskoj lirici: ugodna razonoda 
 
 
 salacati se 
 (tal.  sollazzare ) – šaliti se 
 
 
 salačljiv 
 (tal.) – zabavan, šaljiv 
 
 
 salčica 
 (tal. mlet.  salcizza ) – kobasica 
 
 
 salutati 
 (tal.) – pozdraviti 
 
 
 sâm 
 – jedini;  ne biti sâm  – biti lud 
 
 
 samohoć 
 – svojevoljno 
 
 
 saplun 
 – sapun 
 
 
 saporintija 
 – »u vezi sa sapur odnosno  sapurić  (v.), miris, slast (sa sufiksom -intija, možda u igri riječi prema  žî n' ti ja? )« (F. Čale) 
 
 
 sapurić 
 – dem. od  sapur  (tal.  sapore ) – miris, tek, slast, ukus 
 
 
 sartije 
 (tal.) – konopi koji drže jarbol 
 
 
 scijeniti 
 – cijeniti, poštovati; smatrati, držati 
 
 
 scijenjen 
 – štovan 
 
 
 scjena 
 – vrijednost, cijena 
 
 
 segaj 
 – toga, ovoga 
 
 
 segvitati 
 (tal.) – slijediti 
 
 
 sekret 
 (tal.) – tajna;  parti sekrete  – tajni dijelovi, otajne strane 
 
 
 sentencija 
 (lat.  sententia ) – presuda;  davati sentenciju  – presuditi 
 
 
 senj 
 (tal.  segno ) – znak 
 
 
 servati se 
 (tal.) – poslužiti se;  servati se vrh čega  – služiti se na račun čega, za nešto 
 
 
 seta 
   –sveta 
 
 
 sfita 
 – v.  svita 
 
 
 sikur 
   (tal.  sicuro ) – siguran 
 
 
 sikurisim 
 (tal.  sicurissimo ) – posve siguran, najsigurniji 
 
 
 sikuro 
 (tal.  sicuro ) – sigurno 
 
 
 sinjor ,  sinjora 
 (tal.) – gospodin, gospođa 
 
 
 sinjorija 
 (tal.) – gospodstvo 
 
 
 sirenje 
 – sir 
 
 
 siti 
 (prez.  sidem ) – sići 
 
 
 sjemo 
 – ovamo 
 
 
 sjeta 
 – tuga, nesreća, jad; nesretnik 
 
 
 sjetan 
 – tužan, nesretan, jadan, bijedan 
 
 
 sjetnica 
 – nesretnica 
 
 
 skandao 
 (tal.) – sramota, bruka, skandal 
 
 
 skapulati 
 (tal.  scapolare ) – spasiti se, osloboditi se 
 
 
 skartati 
 (tal.  scartare ) – ukloniti, odstraniti 
 
 
 skidavati 
 – skidati 
 
 
 skitaša 
 – skitnica 
 
 
 skitnja 
 – skitnica 
 
 
 sklopiti 
 – sastaviti, složiti, združiti;  sklopiti komediju  – napisati, sastaviti komediju 
 
 
 skodžati 
 (mlet.  scoder , tal.  scuotere ) – utjerati dug 
 
 
 skritura 
 (tal.) – pismo, ugovor, spis 
 
 
 skrivan 
 – v.  škrivan 
 
 
 skrobućati 
 – »(možda) čarkati se (tal.  scaramucciare ), ili pak škrabati (tal.  scarabocchiare ), ili je u vezi sa skrobotanje, tj. škripanje (npr. zuba)« (F. Čale) 
 
 
 skula 
 (lat.-tal.) – škola 
 
 
 skuža 
 (tal.  scusa ) – izgovor, opravdanje 
 
 
 slavic 
 – slavuj 
 
 
 sloboditi 
 – oslobađati, izbavljati, rješavati, spasiti 
 
 
 sljepački – na sljepačku 
 – naslijepo, na sreću 
 
 
 smagljiv 
 – željan, znatiželjan, požudan 
 
 
 smanje 
 – drugačije;  ne more mi se smanje  – ne mogu drugačije, nemam izbora 
 
 
 smijejati se 
 (od čega) – smijati se (komu) 
 
 
 smiješnica 
 – šala 
 
 
 smiriti 
 – zadovoljiti, namiriti, ugoditi kome 
 
 
 smudut 
 – lubin, brancin, osobito cijenjena vrsta ribe 
 
 
 smurati se 
 (tal.  innamorarsi ) – zaljubiti se (usp.  namurati se ) 
 
 
 soda 
 (tal.) – plaća;  poći na sodu  – uključiti se u plaćeničku vojsku 
 
 
 sofriktan 
 (lat.) – žalostan; ispržen, potpržen 
 
 
 soldin 
 (tal.  soldino ) – sitni mjedeni novac 
 
 
 soličitati 
 (tal.) – požurivati 
 
 
 sonce 
 – sunce (u lopudskom govoru) 
 
 
 sovrna 
 (lat.) – pijesak koji na lađi služi kao balast;  imati nečega kao sovrne  – imati u izobilju, imati kao plijeve 
 
 
 spačati se 
   (tal.  spacciarsi ) – osloboditi se koga;  mi smo spačani  – propali smo! 
 
 
 sparožina 
 – trnje u kojem rastu sparoge; u poslovici:  nakon nas makar ni sparožina ne ostani  – poslije nas potop 
 
 
 specija 
   (tal.  spezie ) – začin 
 
 
 spelan 
 (tal.  spelato ) – olinjao 
 
 
 spendza 
 (tal.) – novac, trošak;  frankati spendze  – nadoknaditi troškove 
 
 
 spendzica 
 – dem. od  spendza  (v.) 
 
 
 spendžalac 
 (tal.) – rasipnik (v.  spendžati ) 
 
 
 spendžati 
 (tal.  spendere ) – potrošiti 
 
 
 speranca 
 (tal.) – nada 
 
 
 spičar 
 (tal. mlet.  specier ,  spicier ) – trgovac mirodijama, slastičar, apotekar 
 
 
 spijati 
 (tal.  spiare ) – uhoditi 
 
 
 spirit 
 (lat.-tal.) – duh 
 
 
 splaviti 
 – rasuti, potrošiti 
 
 
 spodestacijon 
 (tal.) – odricanje od imanja u čiju korist (v.  spodestati ) 
 
 
 spodestati 
 (kome od svega, tal.  spodestare ) – odreći se u čiju korist od svega imanja 
 
 
 spomenovati se 
 – sjećati se 
 
 
 spomenuti se 
 – sjetiti se 
 
 
 spovidjeti 
 (prez.  spovijem ) – pripovjediti, opisati 
 
 
 spraviti se 
 – spremiti se 
 
 
 spuštati se 
 (u koga) – imati povjerenja u koga, oslanjati se na koga 
 
 
 sramotan 
 – osramoćen 
 
 
 srčan 
 – bliz srcu, drag, mio; brižljiv, revan, vatren; srdit, gnjevan;  srčano zeljice  – srčano zelje, tj. božje drvce (Artemisia abrotanum) 
 
 
 stan 
 – pored danas uobičajenih značenja: rod, obitelj; boravište; služba (djevojke godišnice) 
 
 
 stancija 
 (tal.) – stan 
 
 
 staniti se 
 – nastaniti se, smjestiti se;  staniti se u  – prijeći u druge ruke 
 
 
 stâr 
 (mlet.  staro ) – posuda kojom se mjeri žito i sl., odnosno mjerna jedinica za žito 
 
 
 stati 
 – boraviti, prebivati, stanovati, biti;  stati u komu što  – ovisiti što o komu, sastojati se, biti u;  stanom stati  – stanovati;  za me stoji  – za mene je, za mene znači 
 
 
 stati se 
 – sastati se 
 
 
 staviti 
 – dati se na što, uznastojati oko čega;  staviti pamet  – svratiti pozornost, usredotočiti se, pripaziti, misliti;  staviti na perikulo  – izložiti opasnosti;  staviti se na koga  – zaljubiti se u koga;  staviti se u zlice  – posjećivati bludnice 
 
 
 stentati 
 (tal.  stentare ) – mučiti se, trpjeti 
 
 
 stomak 
 (gen.  stômka ) – želudac 
 
 
 stomakao 
 (tal.  stomacale ) – slab na želucu 
 
 
 strada 
   (tal.) – cesta, ulica;  ljudi od strade  – razbojnici 
 
 
 stranjac 
 (tal.) – dem. od  stranj , konoba, vinski podrum 
 
 
 stratiti 
 – uništiti, upropastiti; potrošiti 
 
 
 stratrati 
 (tal.) – zlostavljati 
 
 
 stropijati 
 (tal.  stroppiare ) – posjeći, osakatiti 
 
 
 stučiti 
 – složiti, sastaviti, združiti;  stučiti se  – sastati se, udružiti se 
 
 
 studijo 
 (lat.-tal.) – nauke, studij 
 
 
 sučedati 
 (tal.  succedere ) – naslijediti 
 
 
 sufridžata 
 – lagano pečeno meso (prema tal.  soffriggere ) 
 
 
 suhvica 
 – suho grožđe;  usta na suhvicu činiti  – bojiti usnice 
 
 
 sumnjiti 
 – sumnjati, slutiti, misliti, suditi 
 
 
 sunuti se 
 – zaletjeti se 
 
 
 superbija 
 (tal.) – oholost 
 
 
 suspet 
 (tal.) – sumnja;  uzeti u suspet  – sumnjati, posumnjati 
 
 
 súšiti 
 – postiti 
 
 
 svasma 
 – sasma, posve, potpuno 
 
 
 Sveta Gospođa 
 – dubrovačka katedrala (posvećena Gospi) 
 
 
 svezan 
 – obvezan, sputan 
 
 
 svita 
 – tkanina, odjeća, sukno;  učiniti svita  – nabaviti tkanine 
 
 
 svitan 
 – suknen, načinjen od sukna 
 
 
 svjet 
 – savjet 
 
 
 svrh 
 (čega) – o (čemu) 
 
 
 svrha 
 – kraj, konac 
 
 Š 
 
 šćav 
 (tal.  schiavo ) – rob 
 
 
 Šćavuša 
 – Slavenka, Hrvatica 
 
 
 šećnja 
 – šetnja 
 
 
 šena 
   (tal.  scena ) – pozornica; prizor (u drami) 
 
 
 šeperlakati 
 – blebetati talijanski, »parlakati« (tal.  parlare  – govoriti) »še«; usp.  parlašuša 
 
 
 šijun 
 (tal. mlet.  sion ) – vihor, morska vijavica 
 
 
 škrivan 
 (tal.  scrivano ) – pisar i najmlađi časnik na brodu 
 
 
 škud 
 – zlatni novac, 36 dubrovačkih dinara 
 
 
 šokati 
 (prez.  šokam ) – tepati, mucati, govoriti »šo« (za Talijane) 
 
 
 špalmata 
   (tal.  spalmata ) – udarac govedskom žilom po dlanu, školska kazna 
 
 
 špotati se 
 (kim) (njem.  spotten ) – izrugivati, ružiti, grditi koga 
 
 
 šticati se 
 – umaknuti, skriti se (? u vezi s tal.  schizzarsi ) 
 
 
 štogodi 
 – nešto, štogod 
 
 
 štomak 
 (tal.) – želudac 
 
 
 šturljiv 
 – kržljav 
 
 T 
 
 tabula 
   (tal.) – bala tkanine (usp.  tavula ) 
 
 
 tačam 
 – samo;  ne tačam  – ne samo... 
 
 
 tamaša 
   (tal.  tamascia ) – šala; veseljak 
 
 
 tamašiti 
 – šaliti se (v.  tamaša ) 
 
 
 tambur 
 (tal.  tamburo ) – bubnjar 
 
 
 tanac 
 – ples, igra 
 
 
 tantati 
 (tal.  tentare ) – napastovati 
 
 
 tao 
 – tako 
 
 
 tavula 
 (tal.) – bala tkanine 
 
 
 tavulijer 
 (tal.  tavoliere ) – tablica za igranje; v.  dzar 
 
 
 tečin 
 – tetkin 
 
 
 Tedeško 
 – v.  Tudešak 
 
 
 tegnuti 
 – taknuti, dirnuti;  tegnuti ruku  – stisnuti ruku pozdravljajući se 
 
 
 tenereca 
   (tal.  tenerezza ) – ganuće, nježnost 
 
 
 ter 
 – a, pak 
 
 
 termin 
 (tal.  termine ) – granica;  doći na (ove) termine  – spasti na 
 
 
 tezijeh 
 – tih 
 
 
 tezoro 
 (tal.  tesoro ) – blago 
 
 
 tî 
 – taj 
 
 
 tihoćina 
 – tihoća 
 
 
 tisknuti 
 – potisnuti, izgurati 
 
 
 tištati 
 – mučiti 
 
 
 tizijeh 
 – tih 
 
 
 tizijem 
 – tim 
 
 
 tja 
 – ča, odavle, dalje 
 
 
 tjeti 
 (aor.  tjeh ) – htjeti 
 
 
 tkogodi 
 – tkogod, netko 
 
 
 tlapiti 
 – buncati, trabunjati; lagati, laskati 
 
 
 tobolac 
 – kesa za novac 
 
 
 tojaga 
 – toljaga;  dati tojaga  – izbatinati 
 
 
 tokati 
 (tal.  toccare ) – dirnuti, dodirnuti 
 
 
 toli 
 – tako, toliko 
 
 
 tolicijem 
 – tolikim 
 
 
 tolik 
 – toliko 
 
 
 toprv 
 – tek, istom, netom 
 
 
 torala 
   (tal.  tarallo ) – vrsta kolača, kruh u obliku prstena 
 
 
 torta 
 – jelo, torta 
 
 
 toškano 
   (tal.) – toskanski, tj. talijanski jezik 
 
 
 tot 
 – neka; tada, onda; dakle, jamačno 
 
 
 tovijerna 
 (lat.) – krčma 
 
 
 tovijernar 
 – krčmar (v.  tovijerna ) 
 
 
 traditur 
 (tal.) – izdajica 
 
 
 trafegati 
 (tal. mlet.  trafegar ) – trošiti 
 
 
 tramuntana 
 (tal.) – sjever, sjeverna strana; zvijezda sjevernica; sjeverni vjetar;  otkriti tramuntanu  – pokazati pravac, naučiti koga kako da se ponaša 
 
 
 trat 
 (tal.  tratto ) – potez, postupak; šala;  avancati trat kome  – prevariti koga 
 
 
 tratati 
 (tal.) – postupati, častiti; smatrati; pregovarati o čemu;  tratati koga mahnica  – smatrati ludim koga 
 
 
 travalja 
 (tal.) – muka, tuga, nevolja, muka ili stuženje u želucu 
 
 
 trgovina 
 – trgovanje; roba za trgovanje, ono što se trži 
 
 
 triba 
 – v.  trijeba 
 
 
 trijeba 
 – potreba, nužda;  trijeba je  – potrebno je 
 
 
 trijēs 
 – grom 
 
 
 tríjes 
 – trideset 
 
 
 trimjed 
 – nešto bezvrijedno (tri  mjedi , v.);  ljudi od trimjed  – ljudi koji ne vrijede ni prebijene pare 
 
 
 trink 
 (njem.) – bokara za zdravice 
 
 
 triš 
 – triput, trostruko 
 
 
 triunfati 
 – v.  trunfati 
 
 
 trjeska 
 – buka, vika, galama 
 
 
 trpeza 
 – stol 
 
 
 trud 
 – napor, muka 
 
 
 truđahan 
 – umoran; mučan 
 
 
 trunfati 
 (tal.) – uživati, veseliti se, bančiti 
 
 
 trunpati 
 – v.  trunfati 
 
 
 tući se 
 – mučiti se, potucati se, skitati se, lutati (pored ob. značenja) 
 
 
 Tudešak 
 (tal.  Tedesco ) – Nijemac 
 
 
 tudeški 
 (tal.  tedesco ) – njemački 
 
 
 tuga 
 – nevolja (pored običnog značenja) 
 
 
 tugljiv 
 – gadan, ružan 
 
 
 tvoriti 
 – kriviti 
 
 U 
 
 ubezočiti se 
 – pokazati se bezobrazan, drskošću uvjeriti 
 
 
 ubog – biti ubog od čega 
 – biti bez čega, biti lišen 
 
 
 učinjen 
 – razvijen, jak, krupan 
 
 
 udirati 
 – navaljivati; tući 
 
 
 ufati 
 (što) – nadati se (čemu) 
 
 
 ugoditi 
 – udovoljiti, prilagoditi se; dopustiti;  ugoditi se s kim  – složiti se s kim, nagoditi se, pogoditi se 
 
 
 ugođaj 
 – dogovor; sporazum, sklad, mir (usp.  ugoditi ) 
 
 
 ugonenuti 
 – pogoditi 
 
 
 uhititi 
 – uhvatiti 
 
 
 ukazati 
 – pokazati, otkriti 
 
 
 ukinuti se 
 – pasti, svaliti se 
 
 
 ukrasti se 
 – otići kradom 
 
 
 ukrop 
 – juha od rasola 
 
 
 ukuvečiti se 
 – postati  kuveo , uvenuti 
 
 
 uljesti 
 – ući; upustiti se u što;  uljesti u imanje  – domoći se imanja 
 
 
 uljuditi 
 – ukrasiti, uresiti 
 
 
 umaha 
 – odmah 
 
 
 umižati se 
 – pomokriti se, upišati se 
 
 
 umjetelan 
 – pametan, razuman, uman; vješt, umješan, spretan, koji umije 
 
 
 unjigalo 
 – koji unjiga (v.  unjigati ) 
 
 
 unjigati 
 – laskati, dodvoravati se 
 
 
 upoznati se 
 – prevariti se 
 
 
 uprežati 
 (prez.  uprežem  i  uprežim ) – uvrebati, uloviti 
 
 
 upriječiti se 
 – ispriječiti se 
 
 
 usparati 
 – uščiniti se, činiti se (usp.  parati ) 
 
 
 uspomenuti 
 – spomenuti, podsjetiti, sjetiti se čega 
 
 
 utonuti 
 – potonuti, propasti 
 
 
 utruditi 
 – izmoriti, namučiti 
 
 
 uvrijediti 
 – povrijediti; oštetiti 
 
 
 uzaova 
 – zaboga 
 
 
 uzdarov 
 – dar za dar, uzdar, uzdarje 
 
 
 uzmnožan 
 – moćan, slavan, plemenit 
 
 
 užanca 
 (tal.) – običaj, navika 
 
 
 užati 
 (tal.  usare ) – bit vičan, običavati, rabiti;  kako je njegovo užano rijeti  – kako ima običaj kazati 
 
 V 
 
 vabiti se 
 – namamiti se 
 
 
 vaer 
   (tal.  vaio ,  vario , mlet.  varo ) –  velut  (v.); krzno od sure vjeverice 
 
 
 valent 
 (tal.) – valjan, sposoban 
 
 
 valjati 
 (tal.  valere ) – vrijediti;  valjati se  – osigurati se 
 
 
 vanđelje 
 (tal.) – evanđelje 
 
 
 variti 
 – kuhat 
 
 
 vas 
 – sav 
 
 
 vazeti 
 (prez.  vazmem ) – uzeti 
 
 
 ve 
 – rječica s najrazličitijim značenjima: li, ded, daj, baš 
 
 
 večer 
 – navečer 
 
 
 već ,  veće 
 – više 
 
 
 većekrat 
 – višeput, često 
 
 
 velut 
 (tal.  velluto ) – baršun 
 
 
 velji 
 – veliki 
 
 
 veramente 
 (tal.) – doista 
 
 
 veras 
 (gen.  versa , tal.) – stih 
 
 
 verga 
 (tal.) – šipka 
 
 
 versati 
 (tal.) – sastavljati stihove, govoriti u stihovima 
 
 
 vestura 
 (tal.) – ruho, haljina 
 
 
 vidjenje 
 – obličje, vid, prilika 
 
 
 vidjeti 
 – pokušati, probati (pored običnog značenja);  vidjeti se  – činiti se 
 
 
 viđu 
 – vidim 
 
 
 vijećati 
 – dogovarati se 
 
 
 vijek ,  vijeku 
 – uvijek; uz negaciju: nikad 
 
 
 viktorija 
 (lat.) – pobjeda 
 
 
 virtuoz 
 (lat.-tal.) – obdaren vrlinom, krepostan; snalažljiv, sposoban (usp.  vjertuoz ) 
 
 
 vista 
 (tal.) – vid;  imati kurtu vistu  – biti kratkovidan 
 
 
 vitelje meso 
 (tal.  vitello ) – teletina 
 
 
 vivanda 
 (tal.) – jelo, hrana 
 
 
 vjera 
 – zaruke (pored običnog značenja);  na vjeru  – zaista, uistinu 
 
 
 vjertuoz 
 (lat.-tal.) – obdaren vrlinom, krepostan; snalažljiv, sposoban 
 
 
 vjetar 
 – ispraznost, neozbiljnost (pored običnog značenja) 
 
 
 vladika 
 – vlastelinka, plemkinja 
 
 
 vlah 
 – pastir, seljak 
 
 
 Vlasi 
 – sv. Vlaho (lat.  Blasius ) 
 
 
 vlasteličić 
 – mladi vlastelin 
 
 
 vlaški 
 – seljački, pastirski, koji se odnosi na  vlaha  (v.); talijanski 
 
 
 volentijero 
 (tal.) – rado (komp.  volentjerije ) 
 
 
 voštac 
 – (uzvik) udri ga 
 
 
 voštarija 
 (tal.  ostaria ) – krčma, usp.  oštarija 
 
 
 vota 
 (tal.) – put, krat;  u votu  – odjednom;  u pređnu votu  – prošli put 
 
 
 vragut 
 – cigli;  vragut ped  – ni pedlja 
 
 
 vrći 
 (prez.  vrgnem ) – baciti 
 
 
 vrh 
 – iznad, ponad; na; o 
 
 
 vrli 
 – jak, žestok, okrutan 
 
 
 vrtjeti se 
 – kretati se, motati se (oko koga ili čega) 
 
 
 vuhva 
 – varalica, lukavac 
 
 Z 
 
 zač 
 – zašto; jer 
 
 
 zagovoriti se 
 – zapričati se 
 
 
 zahvale 
 – zahvaljujući 
 
 
 zahvaljati 
 – zahvaljivati 
 
 
 zahvaljenje 
 – zahvalnost 
 
 
 zaljesti 
 – zaći 
 
 
 zamađijan 
 – začaran, opčaran 
 
 
 zamirac 
 – tko živi  iza mira , tj. unutar zidina Dubrovnika 
 
 
 zamjena 
 – uzvraćanje;  imati zamjenu  – biti na jednak način uzvraćen 
 
 
 zašto 
 – zašto; jer 
 
 
 zautra 
 – sutra 
 
 
 zavjetan 
 – vezan zavjetom, zavjetovan, obvezan da u crkvi traži proštenje 
 
 
 zbilj 
 – zbilja, zaista 
 
 
 zdenjoz 
   (tal.  sdegnoso ) – naprasit, gnjevljiv 
 
 
 zdravjice 
 – dem. od  zdravje  (zdravlje) 
 
 
 zđesti 
 (prez.  zđenem  i  zđedem ) – složiti 
 
 
 zgrad 
 (gen.  zgrada ) – grad; gradske zidine; građevina 
 
 
 zlamenje 
 – obilježje, znak 
 
 
 zla žena 
 – kurva, prostitutka 
 
 
 zlat 
 – zlatan 
 
 
 zlica 
   – kurva, prostitutka 
 
 
 zločes 
   (gen.  zločesta ) – jadan, nesretan; slab, loš 
 
 
 zločestvo 
 – nevaljalstvo, zloća 
 
 
 zlostar 
 – nevaljao starac, zao starac 
 
 
 zračan 
 – dobra izgleda, zdrav 
 
 
 zvišeran 
 (tal.  sviscerato ) – odan, naklonjen 
 
 Ž 
 
 žaba indijana 
 – morska kornjača 
 
 
 žbir 
 (tal.  sbirro ) – stražar 
 
 
 žeđahan 
 – žedan 
 
 
 žî 
 – živ;  žî mi  – živio mi, živjela mi;  žî m' ti ,  žî n' t'  – živio mi ti, živjela mi ti;  žî t' ja  – živ ti bio ja; sve u značenju: tako mi; bogme 
 
 
 žot 
 – žut (u lopudskom govoru) 
 
 
 žuber 
 – pjevanje ptica, žubor 
 
 
 Žudio 
 (gen.  Žudjela ) – Židov;  žudio  – lakomac, škrtac 
 
 
 žvati 
 (prez.  žvem ) – žvakati 
 
 
 žvirat 
 (lat.) – grbavac, lutka 
 
 DUGI NOS,  negromant, govori: 
 DUGI NOS: Ja Dugi Nos [1] , negromant od velicijeh Indija, nazivam dobar dan, mirnu noć i  pritilo   godište  svitlijem,  uzmnožnijem  dubrovačkijem vlastelom, a pozdravljam  ovi  stari puk: ljudi-žene, stare-mlade, velike i male [2] , puk s kime mir  stanom   stoja  a rat izdaleka gleda, rat  poguba  ljucke naravi. Ja što jesu tri godine [3] , ako se  spomenujete , putujući po svijetu srjeća me dovede u ovi vaš  čestiti  grad, i od moje negromancije  ukazah  vam što umjeh.  Scijenim  da nijeste zaboravili kako vam  Placu , tu gdje sjedite, u čas glavom ovamo obrnuh i ukazah  prid  očima, a na njoj bijehote; i opet ju stvorih u zelenu dubravu [4] , od šta  plakijer  imaste; i zahvaliste mi, i platu imah, što katance [5]  stavih na njeke zle jezike koji za zlo imaju ono što im se za dobro čini. Sad, budući me vjetar opeta k vami dognao srjećom vašom u ovo  brijeme  od poklad [6] , odlučio sam ne proć tako da vas kojomgodi lijepom stvari ne  obeselim .  Ma  prije  neg  vam što moje negromancije ukažem, hoću vam  odkrit  jedan  sekret  koji  dosle  od ovizijeh strana nijedan čovjek ni mudar ni  triš  mudar nije znao, od šta se su  skule  od  mudaraca [7]  vazda veoma čudile i veoma  napastovale , – sekret dostojan da ga vi znate, plemeniti i vrijedni Dubrovčani. Znate  er  kad se, jes tri godine, od vas  odijelih ,  ončas  se uputih put Indija Velicijeh [8] , gdje osli, čaplje, žabe i  mojemuni  jezikom govore.  Otole  obrnuh put Malijeh Indija [9] , gdje pigmaleoni,  čovuljici  mali, s ždralovi boj biju. Otole  otegnuh nogâ  k Novijem Indijama [10] , gdje vele da se psi kobasami vežu, i da se od zlata  balotami  na  cunje  igra, gdje od žaba  kant  u  scjeni  biješe  kako  među nami od  slavica . U Stare Indije [11]  otole htjeh  naprijeda  proć, ma mi bi rečeno er se  već  naprijeda ne more proć. Rekoše mi da su tamo Stare Indije, i da u Stare Indije nitko ne more poć, govoreći: » Upriječilo  se je ledeno more, koje se ne more broditi, i  vrla  vječna zima, koja  galatinu  od živijeh ljudi čini«; a s drugu stranu veljahu da  gorušte  sunce i  paljevito  ljeto dan bez noći ne da  ne tačam  živu čovjeku pristupit, ma [12]  zemlji od vrućine  plod  plodit. I rekoše mi: »Po negromanciji samo u te strane može se proć«. Kako ja to  čuh , otvorih moja  libra  od negromancije, – što ćete ino? U hip, u čas ugledah se u Indijah Starijeh! 
 Tuj nađoh pravi život, veselo i slatko brijeme od prolitja, gdi ga ne smeta studena zima, i gdje ruži i  razlikomu  cvitju ne  dogara  gorušte ljeto, i gdje sunce s  istoči  vodi tihi dan [13]  samo od  dzore  do istoči i od istoči do dzore; a svitla zvizda danica ne skriva se kako  ovdi   meu  vami, ma svitlo svoje lice na bilomu prozoru na svak čas kaže; a dzora, koja rumenimi i bijelim ružami  cafti , i ne  dijelja  se s očiju od drazijeh ki ju gledaju; a slatki  žuber  od razlicijeh ptica sa svijeh strana vječno veselje čine. A ostavljam vode bistre, studene ke, odasvud tekući, vječnu hranu zelenim travam i gustomu  dubju  daju; a bogata polja ne zatvaraju  dračom  slatko, lijepo, zrjelo voće, ni ga lakomos brani ljudem, ma otvoreno sve svakomu stoji. Tuj ne ima imena »moje« i »tvoje«, ma je sve  općeno  svijeh, i svak je gospodar od svega. A ljudi koji te strane uživaju ljudi su blazi, ljudi su tihi, ljudi mudri, ljudi razumni. Narav, kako ih je uresila pameti, tako ih je i ljepotom  uljudila : svi  općeno  uzrasta su  učinjena ; njih ne smeta  nenavidos , ni lakomos vlada; njih oči uprav gledaju, a srce im se ne maškarava; srce nose prid očima, da svak vidi njih dobre misli; i, za dugijem mojijem besjeđenjem ne  domorit  vam, ljudi su koji se zovu ljudi  nazbilj . 
 I za  rijet  vam sve što sam vidio, i da me bolje razumijete, vidjeh u tjezijeh stranah, u jednomu  zgradu  veliku, visoku i vele urešenu, jedna pisma i od kamena čovuljica, vele učinjeno,  obraza  od  mojemuče , od  papagala , od  žvirata , od  barbaćepa ; ljudi s nogami od čaplje, stasa od žabe;  tamaše , izješe, glumci,  feca  od ljuckoga naroda. Upitah koji su ovo obrazi, što li hoće tolika  gruboća ,  tolik   nesmirna  od lica čovječanskijeh rijet. Rekoše mi da negromanti u stara brjemena, kako to bud' ja, po negromanciji dohodeći u  njih  strane i donoseći  diverse   trgovine  za otuda zlato odnosit, er se u rijekah tamo veliko zlato  nahodi , donošahu među ine žvirata, čovuljica, barbaćepa od drva, obraza od papagala, od mojemuča, od žaba,  oslastijeh , kozjijeh i na svaki način. 
 I žene od  tizijeh  strana, – kako i naše, koje  polakšu  pamet imaju od ljudi, – gledajući te obraze, počeše se  smijejat  kako od stvari ku prije ne bijehu vidjeli, i rekoše: »Smiješno ti bi bilo da ovi ljudi mogu hodit i govorit!« I rekoše negromantom: »Vi ste negromanti; ako hoćete da od ovizijeh strana zlata odnesete, učinite po vašoj negromanciji da ovi čovuljici ožive, i da počnu hodit i govorit, er bi tada na pravi način smiješni bili, a taki mrtvi ne  valjaju  ništa«. Negromanti, za lakomos od zlata, daše duh žviratom, barbaćepom, čovuljicom, obrazom od papagala, od mojemuča, od žaba, oslastijem, kozjijem i od  tezijeh  načina [14] . Ti  ljudici , kako imaše duh, počeše hodit, govorit i  smiješnice  činit po taki način, er se nigdje gozba ni pir ne činjaše gdje oni ne bi dozvani bili. Mislite je li smiješna stvar bila gledat te obraze u to prvo brijeme [15]  gdje  tamaše ! 
 I, za dovršit besjedu, ovi obrazi od papagala, od mojemuča, od žaba, žvirati, barbaćepi i s koze udreni [16]  i, za u kraće rijet, ljudi  nahvao [17] , počeše se plodit i miješat s ženami nazbilj po taki način, er se ljudi nahvao toliko počeše umnažat, er poče  veće  broja bit od ljudi nahvao neg ljudi nazbilj. I ti ljudi nahvao od ruke im ide učinit jednu  konjuru [18] , da iz gospoctva izagnu ljudi nazbilj. Ljudi nazbilj to uzaznavši skočiše, uzeše oružje, izagnaše sve te ljudi nahvao i ne  ktješe  da jedan  cigloviti  za lijek u tjezijeh stranah ostane. 
 Ljudi nahvao, zajedno s negromanti, priđoše u ove naše strane, i to prokleto sjeme, – čovuljici, žvirati, barbaćepi, obrazi od papagala, od mojemuča, od žaba, oslasti i s koze udreni, ljudi nahvao – useliše se u ovi naš svijet u brijeme kad umrije blagi, tihi, razumni, dobri starac Saturno, u zlatno vrijeme [19]  kad ljudi bez zlobe bijehu. I po Saturnu manje razumni kraljevi primiše ljudi nahvao, i smiješaše se među dobre i razumne i lijepe. Tako čovuljici, žvirati, barbaćepi, obrazi od papagala, od mojemuča, od žaba, oslasti i s koze udreni naplodiše to gadljivo sjeme: nasta veće ljudi nahvao neg ljudi nazbilj. Minu vrime od zlata, za gvozdje [20]  se svak  uhiti , počeše ljudi nahvao bit boj s ljudmi nazbilj za gospoctvo.  Njegda  ljudi nahvao  dobivahu  a njegda nazbilj. Ma, za rijet istinu, ljudi nazbilj u duga vrjemena napokon su  otezali  i još otezaju, ma s mukom i s  trudom ; i današnji dan ljudi su nazbilj pravi ljudi i gospoda, a ljudi nahvao ljudi su nahvao i bit će  potištenjaci  vazda. 
 Sada, moji uzmnožni vlastele, svitla krvi, stari puče, mislim, kako i prije, ukazat vam od moje negromancije kugodi lijepu stvar, i  zašto  u  pređnu   votu  triš mudrijem [21]  stavih katance na usta, sada im katance dvižem, neka govore, neka se govorenjem punijem nenavidosti ukažu i odkriju ljudi od  trimjed , ljudi od ništa i ljudi nahvao. Ovi sekret nitko dosle nije znao! Ljudem je nahvao  paralo  da su i oni ljudi, a ljudi su nahvao ljudi nahvao i bit će do suda [22] . 
 Sada ja mislim, sada u ovi čas, ovdi prid vami ukazat Rim, i u Rimu učinit da se tu prid vami, kako sjedite, jedna lijepa komedija prikaže; i zašto prije na šeni [23]  Dundo Maroje, Pomet i Grubiša ugodni vam biše, zato i sada hoću da vam se s ovom komedijom ukažu. I, za duzijema riječmi ne domorit vam, iziće prolog, koji vam će  dekjarat  što će bit. Ma rijet vam ću jednu stvar:  budi  vam draže što ste uzaznali odkud su izišli i koji su početak imali ljudi od ništa i nahvao, koji smetaju svijet, nego komedija koju ćete vidjet. A komedija vam će odkrit koji su to sjeme  tugljivo  od  mojemunskijeh  obraza i ljudi od ništa, od trimjed, nahvao, koji li su ljudi tihi i dobri i razumni, ljudi nazbilj. Tihi i dobri uzeti će za dobro što im se za dobro dobrovoljno čini, a obrazi od barbaćepa, kojijeh nenavidos vlada i nerazum vodi, mojemuče, žvirati, barbaćepi, tovari i osli, koze, ljudi nahvao, sjeme prokleto, po negromanciji učinjeni, hulit će sve, od svega će zlo govorit, er iz zlijeh usta ne more nego zla riječ  izit . I ne drugo! Na vašu sam zapovijed,  stav'te pamet  na komediju! 
 Bilješke 
 
 
           [1]    Dugi Nos  – »lik Negromanta, poznat u Držićevu stoljeću pa i u
komedijama, po ovakvoj je kazališnoj funkciji značio novost u teatru onog doba.
Njegovo izvanredno značenje shvaćamo otkad je Jeličić smisao njegova prologa
povezao s piščevim urotničkim pismima nastalim petnaestak godina poslije, i
otkad je Košuta proučio izvore koji su osvijetlili mnoge prije nerazumljive
pojedinosti njegova teksta...« (F. Čale)
     
 
           [2]    velike i male  – »Što znači velike i male? Zar možda po stasu? Sigurno
ne! Dakle tu pod velikima misli na viši puk ('popolo grasso'), a pod malima na
niži puk ('popalo minuto')« (V. Foretić). Negromant se ne obraća samo plemstvu,
jer je Držić zamišljao da će se komedija prikazivati na trgu Prid Dvorom, dakle
pred većim mnoštvom. Ipak se prikazba održala u zatvorenome, u Vijećnici, jer
su neke nepogode, vjerojatno ružno vrijeme kao i na praizvedbi  Tirene,  omele
izvedbu na otvorenome pa su ipak osim vlastele u ograničenu prostoru mogli
prisustvovati neki pučani, o pokladama 1551.« (F. Čale)
     
 
           [3]    jesu tri godine  – 1548. godine Prid Dvorom je prikazana izgubljena
predstava  Pomet , u kojoj se također Dugi Nos obraćao publici
     
 
           [4]    dubravu  – »misli na neku, izgubljenu, pastirsku komediju, ili možda na
prvu prikazbu  Tirene,  ukoliko ne želi podsjetiti na neki pastoralni
dodatak nakon predstave  Pometa,  u istoj prigodi.« (F. Čale)
     
 
           [5]    katance  – »vjerojatno je riječ o protivnicima u
platonističko-petrarkističkoj i književnoj sredini, i u idejnom i u klasnom
pogledu bliskoj vlasti...«; Držića su optuživali za plagijat (F. Čale)
     
 
           [6]    brijeme od poklad –  komedije su se prikazivale u vrijeme poklada,
karnevala
     
 
           [7]    skule od mudaraca  – »nisu škole filozofa, nego bratovštine, udruženja
raznih 'prosvijetljenih' sljedbi... Najavljujući svoju novu komediju, ali i
otkrivanje neke 'tajne' koju Dubrovčani, ni naobraženi ni najpametniji, ne
znaju, Držić očito ponovno ironizira svoje protivnike, dok druge koji se dobrim
dijelom smatraju 'prosvijetljenima', posebno apostrofira aluzijom na  skule od mudraca « (Košuta)
     
 
           [8]    Indija Velicijeh  – »Prema srednjovjekovnim kartama to je otprilike
današnji Hindustan. Vladala je legenda da je to zemlja magije.« (F. Čale)
     
 
           [9]    Malijeh Indija –  »zemlje koja je dotad obuhvaćala ili Abesiniju, ili
Indiju preko Gangesa, ili Pakistan. Prikazivali su kao zemlju gdje su u
klasičnoj starini živjeli patuljci i borili se sa ždralovima.« (F. Čale)
     
 
         [10]    Novijem Indijama  – novootkrivenim zemljama Amerike, o čijem su bogatstvu
u puku bile raširene brojne legende
     
 
         [11]    Stare Indije –  Daleki istok
     
 
         [12]    ne tačam ... ma  – ne samo ... nego
     
 
         [13]    tihi dan –  »umjesto blag dan, dies festus, u starom religioznom
shvaćanju« (Košuta)
     
 
         [14]    Negromanti, za lakomos od zlata ... –  Negromanti su dakle oživjeli te
lutke zbog pohlepe za zlatom
     
 
         [15]    u to prvo brijeme  – »in illo tempore, prvotno mitsko i sakralno vrijeme«
(Košuta)
     
 
         [16]    s koze udreni –  »radi se možda o eufemizmu; usp. mletački 'cavron
futudo'« (Košuta); dakle, riječ je o psovci
     
 
         [17]    ljudi nahvao  – »Ljudi nahvao, koje komediograf ne može spomenuti bez
slapa najpogrdnijih naziva, u svakom su slučaju oni 'monstrumi' u pismima
Cosimu Medici. Ljudi nahvao smetaju svijet, a zasigurno i onih 'petnaest
monstruma, ludih i nesposobnih koji nas unesrećuju, da bi nam bog u tome pomogao!'.
Riječ je o dubrovačkim gosparima, o tome nema više sumnje!... Nitko se u našoj
literaturi nije oštrije i nesmiljenije narugao s plavom krvi!...« (Jeličić)
     
 
         [18]    konjuru  – urotu
     
 
         [19]    zlatno vrijeme –  mitsko zlatno doba ( aurea aetas ) iz rimske
mitologije (Ovidije,  Metamorfoze ), kada je vladao Saturn
     
 
         [20]    gvozdje  – željezno doba, koje je prema mitologiji nastupilo nakon
zlatnog
     
 
         [21]    triš mudrijem –  »triš mudri« a »šeskrat ludi« bili su, u posveti izdanju
Držićevih djela ( Svojim prijateljem ), kritičari protiv kojih je, čini
se, pjesnik bio trajno u polemici« (F. Čale); te protivnike komedije i pristaše
konvencionalnog petrarkizma Držić spominje i u  Džuhi Kerpeti , »a sad će
im prikazbom komedije omogućiti da se zavidnim govorenjem otkriju kao ljudi
nahvao, koji su istovjetni s onima koje Držić osuđuje na društveno-političkom
planu« (F. Čale)
     
 
         [22]    do suda –  do sudnjeg dana
     
 
         [23]    prije na šeni –  ti su likovi već bili na sceni u izgubljenoj komediji  Pomet 
 
 
 Prolog 
 Plemeniti i  dobrostivi  skupe, puče stari i mudri, vidim er s ušima  priklonitijema  i s očima  smagljivijemi [1]  stojite za čut i vidjet večeras kugodi lijepu stvar, i  sumnjim , ako se ne varam, da vi scijenite i želite vidjet kugodi izvrsnu stvar, a izvrsne stvari u ovizijeh stranah nijesu se dosle činile! Ni mi, koji se zovemo Pomet-družina [2] , ako se i mogu činit, nijesmo toga umjetjeonstva da umijemo činit stvari dostojne od ovakoga  toli  lijepa i plemenita skupa. Ma ovo brijeme od poklada budući od starijeh našijeh  odlučeno  na  tance , igre i veselja, i  videći se  našoj družini od Pometa ne puštat proć poklade bez kojegodi  feste  ili lijepe ili  grube ,  stavili  se su za prikazat [3]  vam jednu komediju koja, ako i ne bude toliko dobra i lijepa, ali su ove žene lijepe koje ju će gledat, i vi dobri koji ju ćete slušat. 
 U njoj će biti jedna stvar koja scijenim da vam će draga bit, er će bit nova i stara, – nova, er slijedi onu prvu komediju od Pometa, kako da je ona i ova sve jedna komedija, i u tu smo svojevolju  oto  mi sami upali, – stara, er ćete vidjet u njoj one iste  prve  prikazaoce, a to jes: Dundo Maroje, Pavo Novobrđanin, Pomet i ostali. I prva je prikazana u Dubrovniku, a ova će bit u Rimu, a vi ćete iz Dubrovnika gledat. Žene, para li vam ovo  malo   mirakulo  Rim iz Dubrovnika gledat? Neka znate er Pomet-družina, kako ovo što je mučno umije dobro učinit, toliko bi bolje učinili drugu kugodi stvar koja je lašnja. I ako ne uzbude  šena  lijepa kako i prva [4] , tužimo se na brijeme koje nam je  arkitete [5]  odvelo; i ako komedija, od šta se ne varamo, ne uzbude vam toliko draga, ali vam će Dundo Maroje, Pomet, Grubiša i ostali drazi bit. I ne scijen'te da se je vele truda, ulja,  knjige  i  ingvasta  oko ove komedije  stratilo : šes  Pometnika [6]  u šes dana ju su zđeli [7]  i  sklopili . Mi ni vam obećavamo velike stvari, ni možemo: nismo tolici da možemo tolike stvari obećat i činit; kráci [8]  ljudi visoko ne  dohitaju . 
 Ma oto vam ja  brže  i dotrudnih [9]  duzijem riječmi! U dvije riječi čujte argument [10]  od komedije »Dundo Maroje«. Ako nijeste zaboravili [11]  kako mu biše ukradeni dukati i vraćeni s patom [12]  da se sinu  spodesta  od svega po smrti; po tomu znajte er su novi pat [13]  učinili da se sinu Maru za  onada  ne spodestava, ma da mu da pet tisuć dukata, da  otide  u Jakin [14] , a iz Jakina u  Fjerencu  za  učinit svîta  i s tjezijem  svitami  pak da otide na Sofiju [15]  s patom, ako se dobro ponese i da mu s dobitkom dođe, da mu  skrituru  od  spodestacijoni  ončas učini, i da ga oženi i da mu da vladat svijem ostalijem  dinarmi . Ma prije neg vam ostalo izrečem, uzmite nauk od Pomet-družine večeras, i nigda ni sinu ni drugomu ne da'te dinare do ruke, dokle mladića nijeste u vele stvari druzijeh prôvali; er je mlados po svojoj naravi  nesvijesna  i puna vjetra i  prignutija  je na zlo neg na dobro; i pamet nje [16]  ne raširuje se dalje neg koliko joj se oči prostiru, i nju veće volje vladaju neg  razlog . Da vam ne  intravenja  kako će i Dundu Maroju večeras intravenjat, koji, davši sinu Maru pet tisuć dukata u ruke,  odpravi  ga put Jakina, a on iz Jakina ne otide u Fjerencu neg u Rim s dukatmi, i tu  spendža  dukate. A Dundo Maroje čuvši toj, kako  mahnit  otide starac u Rim s Bokčilom, svojijem tovijernarom [17] . Što će  segvitat , komedija vam će sama rijet, koja će svršit u veselje. Ma vi na tomu nemojte stat! Od lude djece čuvajte dinarâ, er se je  ovjezijeh  komedija njekoliko  arecitalo  nazbilj u vašem gradu, koje su svršile u tradžediju! er nije svak srjeće Dunda Maroja. Drugo će intravenjat: vjerenica Marova, čuvši zlo vladanje Marovo, kako ona koja ga srcem ljubi, i bojeći se da ju ne bi  desperanu  ostavio, s svojijem prvijem bratučedom, izamši iz  tečina   haholjka  trista dukata, otide put Rima, i putem obuče se na mušku, učinivši se  djetić  Dživa svoga bratučeda; što će naprijed bit, komedija vam će  spovidjet . I drugo neću rijet, neg vas ću molit – s  ljublježivijem  srcem čujte i vidite, er ako nas uzljubite, i mi i naše stvari drage vam će bit; ako li  inako  učinite, i lijepa komedija  kazat  vam se će gruba, što će vaš grijeh bit a ne od komedije. Ma vi dobri nećete moć neg dobro i misliti i rijet; a u zle se mi ne  impačamo , – tizajem ne hajemo da smo drazi. A poslaćemo našega negromanta da š njima  rasplijeta ; a nas daleko kuća od tjezijeh obraza od  mrčarije [18] . Ma oto vam Dunda Maroja, stav'te pamet na komediju i zbogom! 
 Bilješke 
 
 
           [1]    smagljivijemi  – požudnim, znatiželjnim
     
 
           [2]    Pomet-družina  – glumačka družina koja je prikazala i komediju  Pomet ,
odnosno 1548. godine; za razliku od vlasteoske družine Gardzarija koja se
spominje u komediji  Tripče de Utolče , Pomet družinu činili su
mladi pučani
     
 
           [3]    stavili se su za prikazat –  potrudili su se da vam prikažu
     
 
           [4]    šena lijepa kako i prva  – to možda znači da je scenografija komedije  Pomet  bila bogatija od ove
     
 
           [5]    arkitet  (tal.) – scenski majstor
     
 
           [6]    šes Pometnika –  »tu »šest« samo općenito označava kratko vrijeme i malo
glumaca koji su prepisivali tekst ili s piscem na neki način surađivali u
pripravljanju komedije...« (F. Čale)
     
 
           [7]    zđeli  – složili; možda: prepisali
     
 
           [8]    kráci  – kratki, mali rastom (poslovica)
     
 
           [9]    dotrudnih  – dosadih
     
 
         [10]    argument  (tal.) – kratak sadržaj
     
 
         [11]    Ako nijeste zaboravili ... –  prepričava sadržaj komedije  Pomet ; prema
navedenom i prema onome što se spominje u 6. prizoru II. čina, Maro je u  Pometu 
sa svojim slugom Pometom ukrao ocu dvije tisuće dukata, a vratio mu ih je tek
onda kad je od oca dobio pismenu izjavu da će mu ostaviti sav imetak
     
 
         [12]    pat  (tal.  patto ) – pogodba, dogovor
     
 
         [13]    pat  (tal.  patto ) – sporazum, ugovor
     
 
         [14]    Jakin  – stariji naš naziv za grad Anconu u Italiji
     
 
         [15]    Sofija  – glavni grad današnje Bugarske, u to vrijeme u Turskoj carevini;
Dubrovčani su i tamo intenzivno trgovali
     
 
         [16]    nje  – njezina
     
 
         [17]    tovijernarom  – Bokčilo je prodavao vino u tovijerni (krčmi) Dunda Maroja
     
 
         [18]    a nas daleko kuća od tjezijeh obraza od mrčarije –  a nama daleko kuća od
tih nitkova
     
 
 Prvi čin 
 Prvi prizor 
 DUNDO MAROJE, BOKČILO, tovijernar, zatim TRIPČETA iz Kotora,  PRVI i DRUGI  OŠTIJER 
 MAROJE: Ajmeh, ajmeh, moja starosti, na što me si dovela, da se po svijetu  tučem  za  dezvijanijem  sinom, za  haramijom , da iz morske pučine izvadim zlato, da iz jame beza dna  izmem  imanje! Pet tisuć dukata dah djetetu u ruke! Vuku dat u  pohranu  meso! Jaoh, valjalo bi mi dat  dvaest  i četiri konje [1]  na dan, na svaku uru svoga, za  eror  ki sam učinio. 
 BOKČILO: Bogme bi ti, gospodaru, valjao konjic i svaku uru svoj, i jedva bi se donio doma, ako bi ga  hranio  kako i mene. [2]  Jaoh si  ve  meni, u koji ve ti čas pođoh iz grada! [3] 
 MAROJE: Bokčilo, jesam li ti rekao: ne davaj mi  fastidija , ne  pristaj  mi tuzi! [4]  Ti se, pjanico, rugaš mnom. 
 BOKČILO: Tebi sam pjan, a tvoj  tobolac  najbolje zna kako stoji moj trbuh. 
 MAROJE: Nijesam li ti danaska dao po kutla vina popit? 
 BOKČILO: Jesi, sita me si napojio!  Ovo ,  odkle  sam iz Grada, nijesam se usrao, nisam imao čim s tvojom hranom. Nađi ti one [5]  štono se iz  Moreške zemlje  donose kamilionte,  kao  li se zovu, koji se  jajerom  hrane [6] ; a ne vodi junake [7]  s sobom koji se jajerom ne  pasu . Po kutla mi je vina dao! Jaoh si ve meni, jao! 
 MAROJE: Nevoljna mene, tužna mene! Veće sam ja otišao, veće mene  pokri  grob! Sin mi dukate uze, a ovi mi život uzimlje. Oči, što ne plačete? Ali ste doplakali? Ma zadosta je da srce za vas plače. 
 BOKČILO: Bog zna tko koga kolje i tko će prije umrijet.  Duša  mi odhodi i od glada i od žeđe; tvojijem  tugama  hoćeš Bokčila hranit. Dukate plačeš, a dukati ti rđave u skrinji.  Brižni  ti dukati, kad se ne umiješ njima hranit. Plače, er mu je sin spendžao od svoga. Za česa su [8]  dukati neg da se pije i  ije  i  trunpa ? 
 MAROJE: Od svoga, pjanče, veliš, od svoga spendžao? Ajme! Ubode me, ajme! 
 BOKČILO:  Ponta  mu dođe, ubodoše ga, – rekoše mu istinu. 
 TRIPČETA:  Che ha questo pover omo? [9] 
 BOKČILO:  Misser,  ga boli:  fiol spenzuto denari, doglia! [10] 
 TRIPČETA: Po svetoga Tripuna [11] , vi ste  našijenci ! 
 BOKČILO:  Misser,  Bog te naučio!  De Ragusa? [12]  I mi smo otuda. 
 TRIPČETA: Gospodine, što vam je? Vidim, ti si našijenac;  siate il ben vegnuo [13] , dobar si došao! 
 MAROJE:  Ben trovato, misser! [14]  Vi ste našijenac? Drago mi je. 
 TRIPČETA: Ja sam od Kotora. 
 BOKČILO: Ah, da te Bog pomože! 
 MAROJE: Susjed si naš! Susjede,  prikloni  obraz, da mi se je s tobom pozdravit. 
 BOKČILO: Svoga mi, svoga, neka ti mi svoga, nije ti bez svoga [15] . Koliko  mišera  srjetosmo, a nitko ne pristupi k nam neg sam našijenac, – svoj a k svojijem! 
 TRIPČETA:  Ištom  se obeselim, kad čujem koga od našega jezika. 
 MAROJE: Duša mi se vrati,  misser mio! [16]   Kad te čuh govorit rekoh: ovi je od našijeh. 
 TRIPČETA:  Che bone nove? [17]  Imate li ča novo otuda? Ča se ono boljahote? 
 MAROJE: U fastidiju sam. 
 BOKČILO: Gospodine, je li ka kaplja dobra na našku? 
 TRIPČETA: Ča hoćete rijet? Izrecite! 
 MAROJE: Bokčilo, dosta tvojijeh,  muči  sada. 
 BOKČILO: Njeka vina na  agrestu  i srce nam izrezaše. 
 TRIPČETA: Bogme si ti pravi našijenac; ja bih se s tobom  ugodio ! Za vince pitaš? Naćeš toga. 
 MAROJE: Bokčilo, stan' onamo s strane! Ne dava' fastidijo. O vinu ovi misli, a ja sam u tugah u velicijeh.  Misser,  vidim te dobra čovjeka; rad bih se malahno s tobom s strane razgovorit,  pokli  te je moja srjeća k meni dovela. 
 TRIPČETA: Gospodine, ovo sam, na vašu sam zapovijed; što mogu zapovjeđ mi kako bratu: ja sam  zvišeran  svijem Dubrovčanom kao bratji mojoj. I ne gledaj me ovako u  spelanoj  dolami; po svetoga Tripuna, ja ne  kuram se  da sam u tuđem  mjestu   signor  i  misser,  gdje me ne znaju, ma da sam na mom domu gospodar počtovan i svijetao, gdje sam poznan. 
 MAROJE:  Inveni ominem [18] , nađoh čovjeka! Svete riječi, zlatom bi ih valjalo pisat. Jaoh meni, da budem [19]  znao da je ta  doktrina  u Kotoru, u Kotor bih sina na  studijo  poslao, – sina koji me je  ruinao , koji me je  rasčinio , sina koji je zlu skulu naučio. Jaohi, pet tisuć dukata! 
 BOKČILO: Našao je, iznašao je s kijem će plakat! Naplačite se, plakali vazda, er se ni moj trbuh ne smijeje uz vas. Jaohi meni,  stranjci  dubrovački, moja hranice, daleko ti mi ste! 
 TRIPČETA: Nije, bogme, ta mala riječ pet tisuć dukata! To je što se boljaše? 
 MAROJE: Sin, dezvijan sin pet tisuć dukat mi je  splavio ! 
 TRIPČETA: Bogme je to gore neg ponta, ta je velika  nemoć . Uzmi mi dukate, uzmi mi čast i život. 
 MAROJE:  Misser mio , život mi je uzeo! Vjerismo ga, er ne imam neg toga jednoga sina. 
 TRIPČETA: Bolje je nijednoga. na ti način ne imat, bolje je da ne živu taki. 
 MAROJE: Smrt mi je,  misser mio , a ne sin! Mori me na  prješu ! Jesu tri godišta, vjerivši ga [20] , ja lud dah mu, dah mu u ruke pet tisuća, ajme! 
 BOKČILO: Bože, djevico,  jeda  ga zakolje  oni  haramija ki ga je onamo zaveo?  Ono  ga će doma povesti, da ga gosti, jes, uzmi! [21] 
 TRIPČETA: Bogme ti, razumijem: velika je to  boles . 
 MAROJE: Pet tisuć dukata! Ajme, ajme, Bokčilo, pomaga'! 
 BOKČILO: Rekoh ja er ga će ona haramija zaklat. 
 MAROJE: Ajme! 
 BOKČILO: Kolje ga! – Kurvin mužu, što mi to od gospodara činiš? Pušta',  đidijo ! 
 MAROJE: Bokčilo, što je to? Pomamio se si! 
 TRIPČETA: Po svetoga Tripuna, čovječe, kao ti nijesi sam [22] . 
 BOKČILO: Gospodaru, što je? Jesi li živ? 
 MAROJE: Nije zlo, Bogo, hajme,  da'  mi ruku. 
 BOKČILO:  Mnjah  da te kolje oni haramija. 
 TRIPČETA:  Onestije  dobru čovjeku govori, čuješ ti s  navrtom ?  Chè altrimente ti porterà il diavolo [23] ,  uzet te će veliki vrag. 
 MAROJE: Bokčilo, ne bud' mahnit! Ti se si pomamio! 
 BOKČILO: Koga vraga ja znah? Mnjah da te davi; a, po  Majku  Djevu, ne ima ni obraza od dobra čovjeka. Ovo te je doma poveo kao  prustijera , da te gosti! 
 TRIPČETA: Vrag je,  ter  ne  mao , tebe, čovječe, danaska k meni doveo. 
 MAROJE: Bokčilo, ja t' sam rekao er si mahnit; ovamo hodi!  Misser,  u eror je uzeo. [24] 
 TRIPČETA: Znaš ka je? [25]  Rec' mu da se čuva velika vraga. 
 MAROJE: Hoću za moju ljubav da mu prostiš. – Bokčilo, pristup' ovamo,  pita'  mu  proštenje . 
 BOKČILO: Gdi je  gostara ? Bez gostare se mir u nas ne čini. 
 MAROJE: Ovamo hodi, biće i gostara. 
 BOKČILO: Dobar čovječe, prosti; u grijeh se davam. [26] 
 TRIPČETA: Ja t' praštam, ma čin' da s'  drugovja  mudriji,  žî  t' ja [27] ; er čuj, da znaš, moja je kolora [28]  kako  trijes , koji oganj pušta i  udire . U koloru se stavljam, i  rukom igram  ujedno i zajedno, i  odsela  te za brata uzimam, pokli se si u grijeh dao. 
 BOKČILO: S  baretom  u ruci kao starijemu i boljemu! [29] 
 TRIPČETA: I hoću danaska da mi vidiš stan, i da mi  ogledaš  vino. 
 MAROJE: A  ekčelent  ti je tovijernar u njemu. 
 BOKČILO: Ah, jeda te kad srjeća u Dubrovnik dovede, da mi te je na mojoj lijepo'  tovijerni  bistroga rujnoga vinca napojit i lijepo gostit kao braca. 
 MAROJE: Bokčilo, pođ', opet stan' onamo, i ne hodi dokle te ja ne dozovem. 
 BOKČILO: Na vašu zapovijed, ma je brijeme  pinut . 
 MAROJE: Sad ćemo otit na  voštariju . 
 BOKČILO: Da je s Bogom! 
 MAROJE: Ovi moj čovjek veoma je vjeran, ma je srdit, a junak je kao trijes. 
 TRIPČETA: Po junaka Đurđa [30] , ima što u njem junak bit! Dobra je  peča čovjeka  u njemu. 
 MAROJE: Sada da se vratim na moje tuge. 
 TRIPČETA: Nu,  caro misser mio, seguitate . [31] 
 MAROJE: Kako rijeh, vjerismo ga; zbrojih mu pet tisuć dukata, –  tezoro , tezoro mu zbrojih! 
 TRIPČETA: Bogme, ne ja pet tisuć  bolanača  momu! Ne djeci u ruke dinare! Dinar u mladu djetetu bijesni kao zli duh, da znaš, u  inspiritanu  čovjeku. 
 MAROJE: Oto ja lud bih, a na  konselj  se druzijeh prigibajući [32] ; tko se ne  konselja  – zlo, a tko se konselja – još gore. 
 TRIPČETA:  Misser mio ,  trijeba  je gledat od koga se konselj uzimlje; od mlada konselja čuvaj se, staroga se drži. 
 MAROJE: Jaoh, to ga [33]  i plačem; mladi biše u tome vijeću, a ja ih čuh [34] . Odpravih ga put  Jakina , da ide u Fjerencu i da obuče te dinare u svite [35] , vrativši se [36]  da ga odpravimo na Sofiju. Ako bi se dobro ponio, bijeh odlučio sve mu u ruke dat. Jaoh,  dezvijanik  jedan! Iz Jakina ne otide put Fjerence, ma put Rima, u ovo mjesto toliko  delicijozo . Tko se u ovizijeh  raskošah  ne bi  ištetio ? Rekli mi su da je u zle žene [37]  poplavio [38] , ter sam došao, jeda bih što mogao  skapulat . 
 TRIPČETA: Gospodine, ako je u Rimu te dinare splavio, očisti veće ruke od njih [39] ; drijevo [40]  se je razbilo u vas pod onjezijem  veljijem  stijenami. 
 MAROJE: Jaoh, pod Sveti  Vlasi ! [41] 
 TRIPČETA: Gdje ne mogu ni ljudi ni roba skapulat; žao mi je er ćeš i sina izgubit. 
 MAROJE: Njega li? Za njega ja hajem! Žao mi je dukata, a on mi ne bude veće na oči: živi i umri, hodi zlo kao je i počeo. 
 TRIPČETA:  Misser , ne bih ja tako učinio, – našao bih ga; tko zna je li sve splavio. 
 MAROJE: Tako i ja mislim učinit, – nać ga. 
 TRIPČETA: Bože, znam li ga ja ovdi u Rimu? Kako je njegovo ime? 
 MAROJE: Maro je njegovo ime. 
 TRIPČETA: Maro, –  amaro [42] ,  bogme ti je tebi  amaro  i grk, ma kojojgodi  kortižani  ovdi u Rimu vele sladak. 
 MAROJE: Jaohi, to ga i plačem. 
 BOKČILO: Jeste li se vi tamo našaptali? Šaptom Bosna poginu, šaptom mi oni [43]  nije drag. Jaoh si ve meni, jao, na ko'e ti me je ljudi srjeća namjerila, ki ni jedu ni piju. – Gosparu, umrijeh od glada, svršite! 
 MAROJE: Bogo, Bokčilo, postrpi se malo; sad smo tvoji [44] . 
 BOKČILO: Božiji bili! 
 TRIPČETA: Ja znam ovdi jednoga vašega Dubrovčanina, vlastelina kao  perlu ,  vas  u  velutu  s kolanom [45]  na  grlu , gospodar čovjek, i zove se  signor Marin [46] , a vele da mu je ocu Maroje ime, od bogatijeh [47]  ljudi od Dubrovnika. 
 MAROJE: Od koje je dobi? 
 TRIPČETA: Tako,  dijetac  od dvadeset i jedno godište. 
 MAROJE: Koliko je er je u Rimu? 
 TRIPČETA:  Misser mio , jesu tri godišta. Liberal [48]  je kao jedan  česar ; okošt [49] , ne vele učinjen [50] , ištom mu se  nausnica  prima [51] . 
 MAROJE: To je on, on je!  »Signor Marin« , hajme  »Signor Marin«  ga veće zovemo! To je moj sin! 
 TRIPČETA: Da po kotorsku Blaženicu [52]  kao imaš sina gospodara čovjeka. 
 MAROJE: Ja sam siromah čovjek, ti je  sinjor  i gospodar, – to nije moj sin! 
 TRIPČETA: Oto mu tu  sinjore ; ovdi  prem  stoji njegova  galantina , njegova  namuroza . I malo će stariji bit [53] . Tu ga ćeš vidjet; ovo je prva kortižana od Rima. 
 MAROJE: Hajme, zlo mi srce sluti! 
 BOKČILO: Gospodine, jeda je što? 
 MAROJE: Nije dobro, Bokčilo, zlo je. 
 BOKČILO: Ovo tvoj sluga, a i brijeme je da se ti objed objeduje. 
 TRIPČETA:  Misser , ako t' para [54]  pođ'mo mi na ovu voštariju. 
 BOKČILO: Ah, da te Bog pomože! 
 TRIPČETA: I kad sinjor Marin dođe, vidjećeš,  poznaćeš  je li tvoj sin  ali  nije. 
 MAROJE: Moji sinovi nijesu sinjori: neće bit to moj sin; ma pođ'mo. 
 BOKČILO: Ah, da si čestit! Na dobra ti se smo čovjeka namjerili. 
 TRIPČETA:  Misser , da znaš; ovdi su tri voštarije: na jednom je  senj   »Miseria« , što vi zovete lakomos; na ovoj ovdi »Ludos«; na onoj onamo, božić gdje  kuljene  i  djevenice  ije [55] , zove se  » Oštaria  della grassezza« [56] . 
 BOKČILO: Gospodine, gosparu, kralju, povedi nas gdi je najbolje vino. 
 TRIPČETA: Da bogme, ovdi na Ludosti najbolje je vino. –  Misser,  s ove voštarije moćeš vidjet tvoj posao. [57] 
 MAROJE: Gdje Dubrovčani ovdi  alodžaju ? 
 TRIPČETA: Na Lakomos, vazda  alla miseria [58] .  Kigodi  se nađe ki  alla grassezza [59]   kadgodi alodža. Sinjor Marin, sin tvoj,  alla grassezza  ončas je alodžao. 
 MAROJE: Sin moj! Sinjori nijesu moji sinovi! Taj je alodžao  alla grasseza , a ja alodžah na Ludos, er lud i mahnit bih dat dinare iz ruka. 
 1. OŠTIER:  Alla sciocchezza, al segno della sciocchezza bon vin, bone starne, bon capponi, galline, salciotti da Bologna, bon pan sopratutto; nasa un poco, signor, che color. [60] 
 BOKČILO:  Signor misser ošte, dar ogledat vin . [61] 
 2. OŠTIER: Junako dobro od  Schiavunia [62] , vino dobro, tako mi boga. 
 1. OŠTIER:  Alloggiate qua da me alla grassezza; vi darò un antipasto, sguazzetto alla tedešca, che vi morderete le dita, vin da Corsica e Claretto di Francia, vitella di latte, fagiani, pavoni et ciò che poteti domandar con lengua. [63] 
 2. OŠTIER:  Signor, costui vi darà cose grandi, ma la vostra borsa poi sentirà; vi metterà a conto poi fina alli štecchi con che vi netterete i denti. [64] 
 MAROJE: Gdje gospoda i sinjori alodžaju, tu ja siromah ne alodžavam, tu sinjor Marin alodžava. 
 2. OŠTIER: Kodi ovamo! Ja mala plata uzeti, dati jesti koliko trbuka nositi. 
 BOKČILO: Ovdi me, gospodine, gdje mi krstjanski govore, gdje nas razumiju. 
 MAROJE: Bokčilo,  uljezi  unutra. 
 BOKČILO: Pate! [65] 
 MAROJE:  Misser,  kako je vaše ime? 
 TRIPČETA: Tripeta se zovem, na vašu zapovijed. 
 MAROJE: Tripe, Tripeta, budi s nami danas, ne ostavi nas. 
 TRIPČETA:  Gramarzi [66] , vazda sam s vami. Poću k stanu;  ormai è tardi . [67] 
 MAROJE: Nemoj, Tripe, od velike mi si  potrjebe : bez tebe se neću moć obrnut po Rimu. 
 TRIPČETA: A ja da vam poslužim; ovo sam na vašu zapovijed. 
 Drugi prizor 
 UGO TUDEŠKO i POMET TRPEZA, zatim LAURA 
 UGO:  Pomet! 
 POMET:  Signor. 
 UGO:  Foler far frit con me questa signora, signora tanto crudele al suo serfitor. Mi star sempre tuo serfitor; dinari, vita tuo comando, crudel signora! tascti koz pestilenz, fenga 'l cancar chi ti foler più ben. Mi foler ben a un pietra; per Dio, matar chi non foler ben a mi. [68] 
 POMET:  Signora  Laura, – znam kad se i Manda zvaše u Kotoru, –  non tanta superbia [69] ! Sad mi toškano [70]  govoriš, a naši smo, ili hoćemo ili nećemo. Neće vazda jednako brijeme bit: za slatkijem ljetom dođe i gorka zima; i ti cvijet od  ljeposti , kojom se oholiš, mogao bi i  kozomor  još  potlačit . Vidjeli smo i druzijeh sinjora u Rimu, velicijeh kako i ti, koje, koliko su na višemu bile, toliko su na  bašije  pali. 
 UGO:  Mi tanto amar questa crutele, e ella a me foler tanto mal! [71] 
 LAURA: Pomete, ča [72]  su te riječi? Jesam li ti rekla da mi ne dohodiš s tizim Tudeškom prid vrata? A ti hoćeš svakako i na sramotu! Oto ti pripovidam:  ostani mi se  kuće, ako  neć'  da te skanda  najde . [73] 
 POMET: Ah,  signora Laura,  ne poznavaš tvoje srjeće! Ovi je Tudešak prvi bogatac od svijeh Tudešaka ki su u Rimu, a mahnit je za tobom; a u  pratiku  ne more bit  galantiji   vlasteličić  od njega. Ja ne znam koji su to tvoji  giribici : druge našilju na njega, a ti bježiš od tvoje srjeće. 
 UGO:  Ah, cruter, queste lacrime non mover tuo cor, cor pietra non cor! [74] 
 LAURA:  Dico, andate con Dio, non vò più ašcoltar le vostre ciance. [75] 
 POMET:  Zahvaljamo ! Ma ti smo mi svakako sluge. –  Fortuna  je, neka malo poabunaca. [76] 
 Treći prizor 
 DUNDO MAROJE (s voštarije), TRIPČETA i BOKČILO 
 MAROJE: Tripko, ovo li je što veljaše? 
 TRIPČETA: Rekao bih  veramente  da je on. 
 MAROJE: Da ovo nije moj sin; duša mi se vrati! 
 BOKČILO: Bože ve, gospodaru, Bože, vjeruješ li što ti su nalagali na tvoga dobroga Mara? 
 MAROJE: Može Bog dobro dat. 
 BOKČILO: Nu ćeš vidjet er ćeš sve nać  a contradiu [77] . 
 MAROJE: Para da mi se tuge odloži od srca; još ufam [78] , neće toliko zlo bit koliko govore. 
 TRIPČETA:  Misser mio , gospodine moj; ovo nije tvoj sin, ovo nije  ser Marin [79] ; imam  kurtu   vistu [80] , ter mi se on činjaše. 
 Četvrti prizor 
 POMET, UGO, zatim POPIVA 
 POMET:  Signor Ugo, che tanta desperazion pigliar? Star allegro, di bona voglia! Andiamo a far trink, la signora poi voler ben. [81] 
 UGO:  Antamo, fer Dio, bever malvagìa e fuggir dolor de cor. Segnora, foler non foler, mi štar vostro serfitor. [82] 
 POPIVA: Pomete,  signor Pometo ,  bagio la man a vostra signoria! [83]  Veliki Pomete njegda [84] , ma si sad mali; sinjora vam u obraz vrata zatvori! Da ne budem [85]  iz  kantuna  gledao, rekao bi mi: »Sve smo u  nje «. Pomete, neće sinjore tvojijeh slatcijeh riječi, ni se haju za  brikunanje   tudeško , za kijem ti ideš; hoće  kolajine , hoće zlato, hoće  dzoje ! Vidiš ovu kolajinu? Vidiš ovi  kolarin ? Vidiš li ovi  pendin ? Sve ovo  kosta  trista dukata; ovo će sve Maro Marojev, gospar moj, darovat sinjori Lauri. 
 Peti prizor 
 DUNDO MAROJE i BOKČILO (s voštarije), POMET i POPIVA 
 MAROJE: (Maro Marojev! – Bokčilo, ču li?) 
 BOKČILO: (Čuh, gosparu. Hvala Djevici er čujem našijem jezikom govorit; dobro stvari prohode.) 
 MAROJE: (Za mene zao glas bi ovi od Mara [86] ; čujmo naprijeda!) 
 POMET: Vidim, velici ste ljudi, kraljevi ste, po trista dukata  u votu  darivate. Gdje si, Dundo Maroje? Tvoji dukati, koje si s velicijem znojem dobio, kako se  pendžaju ?! Trista dukata dzojâ sinjori se imaju večeras darovat! 
 MAROJE: (Ajme,  l' è fatta! [87]  Bokčilo, ču li?) 
 POMET: Njekoga ponta udri  gori . 
 POPIVA: Pomete, plači komu drago; mi se  dobru bremenu davamo , a gospar stari Maroje ima dukat kao šume: ima se od šta  plavit ! A ti, ako hoćeš s tvojijem Tudeškom imat  graciju  od sinjore, mene služite i dvorite, er dukatmi nećete vi s nami  na paru stat . 
 POMET: Tebe služit i dvorit! Ti si Popiva, daleko Popiva od mene! Popiva, što ne može sam popit, čini da i druzi piju; što ti ne mož'  doruinat  gospodara Mara, činiš da ga rasčini Mande Krkarka [88] . Ter nije zadosta da mu kako pijavice krv popijete, ma mu hoćete i  dušu popit . Gdje si, Dundo Maroje? 
 MAROJE: (Jaoh, ovdi sam za veliko zlo moje!) 
 POMET: Njetko se ozva s voštarije!  Miri  plaču  ruinu  od toga uboga mladića [89] , a tebi se pod Zadrom vozi. [90] 
 POPIVA: Ubog je, er ti nijesi s trbuhom ki se ne može nigda napunit i s usmi [91]  od zmaja ki ne  žve  neg proždire, u njegovi kući da ga  objednom  živa proždreš i iziješ i da se udaviš. Spomenuješ li se kad ga ti navede da staromu gosparu ukradete dvije tisuće cekina, i kad ih pak podvrgoste kao vruću opeku [92] ? Ktijaše njekoga vraga proždrijet onada, – provrati se juha! [93] 
 POMET: Neka Popivu ima u kući,  sikuro  more spat! 
 POPIVA: E, Pomet Trpeza  boli se  njime, ki kao metlom mete  bokune  s  trpeze . 
 POMET: Popiva mu je vjeran sluga i ljubi ga. I pijavica ljubi krv čovječju, ali mu dušu vadi. 
 POPIVA: Popiva  popijeva  s gosparom Marom u sinjore Laure. 
 MAROJE: (S gosparom Marom u sinjore Laure?!) 
 POPIVA: A Pomet Trpeza iza vrata gleda s svojijem Tudeškom, koji vinom hoće  intertenjat  prvu  kortidžanu  od Rima. S dukati dođite u sinjore Laure kako i mi! Neće sinjore ovake  havijara  ni vina, – dukata hoće, a vi ih ne imate. 
 MAROJE: (Ajme, ovdi se mojijem imanjem  brava !) 
 POPIVA: Onako tvoje srce jauka, Pomete, a jezik ti zamuknu. – Njekoga gori ponta  tišti . – Plači i umri vas svijet, meni je dobro! 
 POMET: Dobro ti je? 
 POPIVA: Ovo mi moga lijepoga  liberaloga  gospara Mara, gospara moga i sinjore Laure; er i sinjori on sad zapovijeda. 
 POMET: Vidim ga; svega je svoje brijeme [94] , i za lijepom  godinom  dođe  daž ; ma za  tizijem  smijehom još te ću vidjet plakat. 
 Šesti prizor 
 MARO, POPIVA, POMET, zatim TRIPČETA, MAROJE i BOKČILO 
 MARO: Popiva! 
 POPIVA: Gospodaru! 
 MARO: Gdje dosle bi? 
 POPIVA: U Džanpjetra zlatara. [95] 
 MARO: Pomete, što imaš tu činit? 
 POMET:  Ben trovata la sagnoria vostra, signor Marin! [96]  Njegda [97]  tvoj bijeh u Dubrovniku; u Rimu si sada veličak čovjek. Daleko siromaha od velicijeh ljudi! 
 MAROJE: (Tripe, je li ovo moj sin?) 
 TRIPČETA: (Da bogme ti je on! Ovo je sinjor Marin.) 
 MAROJE: (On je! Ono je on u velutu, ajme meni!) 
 BOKČILO: (Gosparu, ono i Pometa, one lupežine štono u gradu biješe; jaohi meni, gdje mi se je  skitnja  doskitao!) 
 MAROJE: (Hajme, svi se su obješenjaci oko njega skupili!) 
 BOKČILO: (I Popiva, jaoh si ve meni!) 
 MAROJE: (Piva i Tara! [98]  Pet tisuć dukata!) 
 TRIPČETA: (Muči malo,  per amor de Dio [99] , da čujemo koga vraga  vijećahu .) 
 MAROJE: (Da čujemo ne dobro za mene.) 
 MARO:  Sta ben questa cosa [100] , Pomete; ovako se  karecaju  sinjore, ovaki im se  prezenti  darivaju. A ti mi si s njekijem Tudeškom došao, od  bokare  čovjekom, za  skartat  mene [101] ; ali vam se će  prikinut   remik [102]  penjući se gdi se sam ja uspeo. Ma ti pripovijedam, Pomete Trpeza,  šijunu  od bokunâ, ako vas vidjeh veće  vrtjet  se oko ove kuće, tebi ću vas obraz izrjezat, a onomu ću Tudešku probosti trbuh, da mu sve vino isteče koje je igda popio. I ovu vam  sentenciju  davam sada za vazda. 
 POMET:  Signor Marin,  učinićeš što se pristoji tvomu paru, a ja ti sam sluga; a Tudešak svoj posao čini, a svak svoj. 
 MARO: Razumio me si. – Popiva! 
 POPIVA:  Signor! 
 MARO: Pođi opet u Džanpjetra zlatara i reci mu: »Pošlji mi oni dijamant i oni rubin«. 
 POPIVA:  Signor , neće manje dvijesti dukat za te dvije  peče . I ovi isti Tudešak, Pometov gospodar, davao je sto i osamdeset dukat za nje, i nije mu ih ktio dat. 
 MAROJE: (Ajme, moji dukati! Bogme ih će kupit!) 
 MARO: A ja mu ću dvajesti dat; pođ' ih uzmi, i da on dođe ovamo, da mu zbrojim dinare. 
 MAROJE: (Bogme ih uze,  l' è fatta! [103]  Ako ne  remedijam , sve će s vragom poć.) 
 MARO: Pomete, tko hoće sinjore imat, trijeba je tobolac otvoren držat kako i ja. 
 MAROJE: (Tobolac otvoren držat, ajme!) 
 POMET: Njekoga od danas ponta udara gori. Gospar stari Maroje ima dukata kao  sovrne ; mož' ih dobro pendžat, jes odkuda uzet. 
 MAROJE: (Ajme, jes odkuda pendžat! A ja veće na ošpedao [104]  u staros kad mi drago.) 
 MARO: Popiva, što se vrati? 
 POPIVA: Nećeš li na večeru u sinjore? 
 MARO: Hoću. 
 POPIVA:  Da  što ćemo kupit? 
 MARO: Vina dukat, a havijara  paulin , kako i Pometov gospodar Tudešak, i na tri [105]   škude  kupi par  fadžana ; i kupi par  kapuna  velicijeh, da znaš škud za nje [106]  dat; i kup'  animelâ , i pođ' u  picikarula  moga, da ti da mortadelâ i  salčicâ , što će biti za svu ovu nedjelju, i čin' da ti dâ  dudzinu   provardurâ , i svrati se u moga  spičara ; reci mu da mi pošlje jedan vruć  marcapan . [107] 
 POMET: To je za po  pastu   konfortat   štomak . 
 POPIVA: Pomete, jeda ti zubi vodu čine? – Sve će bit  opravljeno , pođoh veće. 
 MARO: Ne čeka'te me na objed, er ću u sinjore na objed. 
 POPIVA: Dobro. 
 POMET: To je pravi i gospocki život! Neg mislim,  signor  Marin, kako se ćeš pak  pasavat  s pečom mesa u Dubrovniku i s  krincom  juhe kojoj se dno uzvidi kako u Mrtvom moru na Lokrumnu [108] , kad je  bunaca . 
 MAROJE: (Jaohi, bogme mu će i pomanjkat! Još će, dezvijanik jedan, za Boga  prosit . Ajmeh, gdje moje pet tisuć dukata otidoše?!) 
 MARO: Pomete, ja ne mislim ni u Dubrovniku  džimrijat . 
 POMET: Znam, gospoda valja da gospocki živu. 
 MARO: Da bogme gospocki! Scijeniš li ti da ću ja na po kutla vina i na  medzalin  mesa stât kako i ostali? Pritilo ću, Pomete, ja živjet; a ti ćeš daleko od moje kuće stât, a zubi ti će vodu činit. Ovu ću kolajinu na grlo stavit, neka me moja gospođa veselijem okom pogleda. 
 POMET: Da bogme ti i dobro stoji! Što se kavalijer [109]  ne učiniš, ter bi je vazda nosio? 
 MAROJE: (I kolajinu je na grlo stavio! Bokčilo, Tripeta! Da mi je  sit  doli: poć mu ću sve kose  iskupsti  i sve mu ću oči  podbit ). 
 TRIPČETA: ( Misser, non in furia! ) [110] 
 BOKČILO: (Mila mati, bila mati!) [111] 
 MARO: Pomete, čin' da te tu nijesam veće vidio; jes' me razumio? – (Tik, tok).  Signora , ja sam,  padrona mia bella . [112] 
 POMET: Bit će što da Bog. Sluga ti sam! – Ma š  ćaćkom  ćeš razlog učinit [113] ! Dundo Maroje, živi, da vidiš kao se tvoji dukati pendžaju! Ja ću odovle poć k momu Tudešku, s kijem veće mi valja  ručak  neg s ovizijem i sa svom njegovom družinom objed i večera. Dubrovčani ne znaju što je  pastedžat : izjedu mi onu peču mesa, tad s plaštem na Placu. Tudešci na  repozano  zasjedu ti mi, počnu s njekijeh  gvaceta  a  specijom  t' ih  krope  za otvorit apetit za mrtva uskrsnut i da ga čine jesti; a  trink  ide uokolo, pak ti mi dođu s  pliticom , u njoj dobra kokoš, u njoj pritila patka, u njoj dvije jarebice, – fadžanova [114] , Dubrovčani ih ne umiju neg pečene jesti! 
 MAROJE: (Ajme, da mi je  nadvor , – ubosti ga ću!) 
 TRIPČETA: ( Non far, misser, non in furia! ) [115] 
 BOKČILO: (Mir Božiji s tobom, sveta te Nedjelja pomogla!) 
 POMET: Njeka je buna [116]  gori na voštariji, a njetko od danas ino ne čini neg jauka gori:  tkogodi  se pjan bode; za mene [117]  se makar iskoljite! –  Or bene [118] , u toj plitici još bude dobre slanine na tudešku, i dobroga  vitelja mesa , a s  rjepicom  i s kupusom u jusi. Što su  letuariji  i  kordijali  što se  stomakalijem  ljudem dava? Siromasi, ne umiju ozdravit. Sve to ujedno; a  mostarda  mi njeka dušu vadi:  ijem  a  lačan  sam; što veće ijem to sam lačniji. A plitica kao se ispražnjuje; tako jedan (a  valenti  ti su sluge) na nožu i primeće u pliticu sad kapunića, sad guščicu, sad jezik slan, sad  sufridžatu  ovoliko debelu; a brinc [119]  ide uokolo, a mi ijemo a sve smo lačni. A para nam sad smo sjeli na trpezu, a tri ure su prošle, a u  delicijah  smo, u raju smo; pak se na slano, pečeno! Oh, oni  odor , odor za svakoga  nemoćnika  ozdravit! Ma ovo mi moga Tudeška  namuranoga ; ma bogme sam ja namuraniji na njegovu trpezu neg on na sinjoru. I poću š njim u zemaljski raj, gdje se ima što se žudi; a riječi ću ostavit i spovijedat mirom [120]  pečeno i vareno. 
 Sedmi prizor 
 UGO  TEDEŠKO  i POMET 
 UGO:  Pomet! 
 POMET:  Signor Ugo! 
 UGO:  Che star tanto qua? Ti non foler bever malvagìa? Mi, fer Dio, foler. [121] 
 POMET:  Nut   galantarije  od ljudi! Ovo je nješto probudit apetit.  Con voi, signor Ugo, andar in inferno et star ben . [122] 
 UGO:  Salutar la signora: »Son fostro servitor« . [123] 
 POMET:  La signora serà vostra, che voler altro? Et andamo a trink . [124] 
 UGO:  Fer Dio, far meglio . [125] 
 Osmi prizor 
 TRIPČETA, MAROJE i BOKČILO (izlazeći iz voštarije) 
 TRIPČE:  Misser mio caro, non si fanno le cose in furia [126] , reče se: tko  plaho  ije udavi se; a oni reče:  uprež'  ih [127] . 
 MAROJE: Uteče mi obješenjak jedan! Nije ga [128] ,  štica se  u one  ribote . 
 BOKČILO: Ne plaho, gospodine! Plašilo ovcu tjera,  tihoćina  vuka stiže. [129]  Bit ćeš gdi hoćeš,  nea  ti  furencija  prođe. 
 MAROJE: Hajmeh, dođoh gdi se  onuđe  veće ne more. 
 TRIPČE: Pojmi duše [130] , ustavi se,  kolora  te je smela! Vrag uzeo i djecu, makar i tko [131]  se  afatiga  činit ih, pokli se za nje tolika fastidija imaju. 
 MAROJE: Ajme, smrt se, smrt se za nje napokon ima! 
 BOKČILO: Ah, djeco, vele ti kruha hoćete, nut što se za vas  pastidija ! [132] 
 MAROJE: Nu, ovo sam ostavio koloru; što hoćete da se čini? 
 TRIPČE: Da se opet vratimo na voštariju. – 
 BOKČILO: Ah, blaženo mlijeko koje te doji! 
 MAROJE: I što da se čini? 
 BOKČILO: Bogme mi usta od njeke  pastidije  usahoše. 
 TRIPČE: Da čekamo dokle dijete  izide  iz kuće; kad izide, kako sve tvoje dijete, uhit' za ruku i  dvigni ga sa zla puta  i tihoćom  pročeda'  š njime, er ako ga uplaši, uteče ti i ne stignu ga sa svijem psi sinjora Džulijana Čezarina [133] . 
 BOKČILO: Da je blagosovljena zemlja po kojoj hodiš! Med mu iz usta izlazi. 
 MAROJE:  Oršu , ne more gore stvar proć neg je prošla; činite što znate. Ovo sam, da se čini kao vi hoćete: uljez'te opet unutra. 
 BOKČILO: Ah, da te Bog pomože! Reče se: dogovorna je bolja šteta neg koris bez dogovora. – Tripe, gospodine,  kutalac  vinca! Ne umori me: usahoše mi usta. 
 TRIPČE: Tako mi Boga, da t' služim  un boccal de vin [134]  s dobre volje, brate. 
 BOKČILO: Ah, Djevica te pomogla; cvijetkom ti i ružicom puti porasli, kotorska slatka krvi. 
 TRIPČE: Hod' unutra, brate. 
 BOKČILO: Kao stariji i bolji. [135] 
 TRIPČE: Nea stoji ta bareta. [136] 
 Deveti prizor 
 DŽIVO i PERA, zaručnica Marova, na mušku obučena, zatim DŽIVULIN Lopuđanin 
 PERA: Dživo, lijep ti je ovi grad i vele ti je veličak; ja se umorih ovom ulicom hodeći. 
 DŽIVO: Ja scijenim dilja [137]  je od Krive ulice. [138] 
 PERA:  Uzaova , Dživo, što govoriš? Ovo je dilja neg od Grada do  Luncijate . [139] 
 DŽIVO: Pera,  hoć'  da ti ukažem crkvu od Svetoga Petra? 
 PERA: Nemo' me, Dživo, Perom zvat, da nas tko ne čuje i da me ne pozna jer [140]  sam djevojka. 
 DŽIVO: Neću veće, zarekoh se  nehote . 
 PERA: Petrom me zovi, kako smo rekli. 
 DŽIVO: Hoću. Vidiš ovu ulicu? Onamo je crkva od Svetoga Petra. 
 PERA: Je li velika kako i Sveta Gospođa [141] ? 
 DŽIVO: A kako ti znaš da je Sveta Gospođa velika? [142] 
 PERA:  Brižna , Dživo, kako ne znam? S tetkom nijesam li svaki Božić u Svetu Gospođu na misu bila? Jaohi, tete, veoma ti mi ćeš za zlo imat er sam od tebe ovako otišla! Je li se kad i jednoj djevojci ovako nevolja zgodila da je iz Grada ovako izišla za  iskat  svoga vjerenika? Koga  mnim  da sam tako izgubila, jaoh, da ga veće neću nać. U tri godišta, odkle je iz Grada pošao, ne pisat ni meni ni nikomu od svojih jednu ciglovitu knjižicu [143] ! Jaoh, što se će u Gradu od mene [144]   govorit ?! 
 DŽIVO: A što se će rijet? Pošla si s babom [145]  i sa mnom, tvojijem prvijem bratučedom, k vjereniku. 
 PERA:  Sjetna , neću smjet nigda na oči veće k mojoj teci doć, koja ne znam hoće li živa bit  cijeć  ovoga moga mahnitoga  pošastja . 
 DŽIVO: Pošastja! Hoć' li jo' smjet na oči! Zašto ne? 
 PERA: Zašto ne? A trista dukata koje jo' sam iz skrinje  izela  za ovo naše nesrjećno pošastje? Dživo, ja sam  djevojčica , i učinila sam stvar koju dosle nijedna djevojčica nije učinila; ja sada  razgrizam  grijeh koji sam učinila! Jaoh si ve tužnoj meni, sad poznam što je bez majke bit i bez nje [146]  straha! Teško svakoj djevojčici koja majku ne ima! 
 DŽIVO: Muči, Pera, sve se će načinit [147] . 
 PERA: Jaoh meni, to mi je i mučno er se neće ništa načinit; sad razgrizam zlo moje. Pošla sam ovamo scijeneći sve načinit, a našla sam da je on tamo vas s  zlicami  i da je  poplavio  svu prćiju koju mu su dali [148] . Ni znam kako se more k njemu poć, i bi li me primio, budući tako s zlicami zlu družbu  sadružio . A koliko mi je za vratit se u grad, bolje, nesrjećna ja, u more skočit neg se opet u grad bez njega vratit; er me ne bi ni svoji [149]  primili za stvar koju sam učinila, – i imali bi razlog [150] . 
 DŽIVO:  Nebore , Pera, tu tuge sada brojiš pokli je stvar učinjena; nastojmo na što smo došli [151] . A da se u grad opet vratimo, po nesrjeći ne opravivši na što smo došli, manjkalo bi dumana koje bi te primile. [152] 
 PERA: Žî n' t', [153]  ni  dumne  neće u  manastijer  koje [154]  ovako  hode . 
 DŽIVO: Da [155]  svake idu ovako kako si ti pošla. 
 PERA: Ne more gore nijedna poć neg sam ja pošla. 
 DŽIVO: Pera, ti si smiješna; ti se  desperavaš , er u tri dni nijesmo sve opravili. 
 PERA: Brižna, jesu tri dni er smo ovdi u Rimu, a njega ni možemo vidjet, ni ga znamo gdje nać, ni scijenim da ga ćemo za našega života nać; er ako je u zlica, on je, moj brače, veće izgubljen, i veće mi ne valja da njega ištemo. 
 DŽIVO: Nebore, dosta riječi! Nać ga ćemo, ma se ne more sve u čas tako učinit. 
 PERA: Jaohi, ištom mi zlo srce sluti. 
 DŽIVO: Muči, ovo njekoga; para njetko je od našijeh iz Dubrovnika. Stan' s strane, čini mi se djetić [156] . Ovo je Dživulin Lopuđanin [157] ;  navegao  sam š njime. – Dživuline,  adio ! Kud tako s prješom ideš? 
 DŽIVULIN: Džuho [158] , ovdi li si? Tugo moja, znaš kad te  kašicom   pitah , a morinčela [159]  te ubila biješe? Koje [160]  te su ovdi u Rim dovele? 
 DŽIVO: Dživuline, došli smo velikom potrjebom. 
 DŽIVULIN: Da ovi uza te brat li ti je? I njega li ćeš dat u  drijevo , da nam  beškote   konsumi ?  Giuraddio [161] , ako dođe, ončas ga ću za noge, tako ću njim kao  grmušom  i metnut u more. Ja sam  manigodo  u drijevu svijem ovizijem  perdidžornatam  i  mandžagvadanjem . Placari [162]  u drijevu hoće kao godišnicam [163]   komandit : »Naprav'te mi  odar !« Po  sonce   žoto [164]  i Blaženicu od Pšunja [165] , kao je trijeba [166]   mistijere  u drijevu abandonit [167]  a njih kašicom pitat.  Bestro , kad dođeš u drijevo, čin' da ti prvu stvar majka u skrinju stavi lončić i  mećajicu  za  kašu . 
 PERA: Ja sam dobar na moru: neće od potrjebe meni bit kašu mesti, a prem mislim i ja za  škrivana  u drijevo [168] . 
 DŽIVULIN: Za  skrivana  ćeš u drijevo?! A hoć' govorit na stoleću? [169] 
 DŽIVO: Dživuline, ostav'mo te riječi. Odkle te sad imamo? 
 DŽIVULIN:  Misser mio , sad sam učinio  alle curtellade [170] . Srjetoše me njeki putem; a ja sâm ovako kako me vidiš – s mačem, s mojijem najvjernijijem drugom, i s  rudelom , s mojom braniteljicom. Ah! ah! Scijenjahu imat što činit s ovijem zemaljskijem gujami [171]  koje mi ližu zemlju! U meni rekoh [172] : privarili ste se; ovo je od jajera dijete [173] , mlijekom od Igala [174]  dojeno, u kajpah [175]  od drijeva odhranjeno, oko  sartija [176]  je njegova  šećnja ; ptica je bez krila, galeb je morski i od jajera.  Giuraddio , scijenjahu da me će ončas s nješto malo  spendzice  rastavit:  sunuše  se, ja se  fermih , pokrih se rudelom. Kurvin mužu, tu li si? Potegnuh na sljepačku [177] , kud pade da pade. Mahnu njekomu tamo ruka – druzijem  mahom  s  levadom  otidoh, – mah u vjetar otide. Pogledah iza rudele – oto t' nikoga  prida  mnom! Tamo nadaleko vidjeh gdje njetko bježi; rekoh: hod'te tamo, što dobiste,  giuraddio , ne dijel'te sa mnom. 
 DŽIVO: To su kojigodi od  strade  ljudi [178]  bili. Iz Grada li ideš? 
 DŽIVULIN: Iza mira li idem? Što? Da mi spašete oružje? [179]  Od  kampanje  sam ja čovjek;  son de isula de Mezzo [180] , izulan [181]  se zovem, i izulan hoću živjet i umrijet. 
 DŽIVO: I da hoćeš ini bit, ne bi mogao neg izulan [182] . Ma neka stoji to! Imamo li te od našijeh strana? 
 DŽIVULIN: Od našijeh strana? S Prijekoga ne idem, gdje vi dunidžate [183] , gdje mi mačicem po kantunijeh  skrobućete . S  Lopuda [184]  idem, gdi vam nije Luce [185] , na  čeljadina  našega gdje ne smijete ni gledat. 
 DŽIVO: Za Boga, Dživuline, kad nije vas, tko vam čuva čeljad? [186] 
 DŽIVULIN: Strah naš [187] : naša je  čâs  ognjem ograđena. 
 DŽIVO: Sve je tako. Koliko odkle ste otuda? [188] 
 DŽIVULIN: Njeki placar vaš [189]  ima mi platit navao [190]  do Jakina. 
 DŽIVO: A tko je s vami došao? 
 DŽIVULIN: Njeki starac za sinom ide; dukate mu je poplavio. 
 DŽIVO: Kako mu je ime? 
 DŽIVULIN: Maroje. 
 DŽIVO: A sinu mu? 
 DŽIVULIN: Maro. 
 DŽIVO: Sam li je došao? 
 DŽIVULIN: Njeku je slugu s sobom doveo, – sve nam vino od mise konsumi [191] . 
 DŽIVO: Da sad kud ćeš poć? 
 DŽIVULIN:  Zavjetan  sam [192]  u Svetoga Petra; poću  proštenje [193]  uzet, pak ću poć po voštarijah toga  placara  iskat, da me plati. 
 DŽIVO: Dživuline; molim te da se nađemo, kad opraviš, pak oko ovizijeh ovdi voštarija. 
 DŽIVULIN:  Bonora, bonora! [194] 
 DŽIVO: I ako što mogu za tebe,  operaj  me. 
 DŽIVULIN:  Bagio le pede, misser . [195] 
 PERA: Jaohi, gospodar je Maroje došao! Ako uzazna još da sam se i ja ovdi doskitala,  toprv  mu će zla  klenut [196]  i na me sve zlo pasti. 
 DŽIVO: Došao je! Oršu, tko zna što je za bolje; Pera, ne valja ovdi spat. 
 PERA: Jaohi, Dživo, na tebi [197]  i na Bogu moja čâs, moj život i moja smrt! Ja vidim,  zlo sam pošla ; more Bog i bolje dat. 
 DŽIVO: Pera, ne brini se,  priporuči  se Bogu. Tvoje je  došastje  ovdi bez zlobe i na dobru fin [198] , a ja ti neću ničijem  manjkat ; a u rukah Božijijeh sve stoji. Pođ'mo, ovdi nije trijeba spat, a ja znam što ću. 
 PERA: Što ćeš učiniti, dragi Dživo, reci ve mi? 
 DŽIVO: Pođ'mo, rijet ti ću. 
 Bilješke 
 
 
           [1]    dvaest i četiri konje  – izraz »konj« i »dati konja« potiče od
dubrovačkog običaja kažnjavanja učenika tako da ga se stavi na krkače i batina
po zadnjici; Maroje dakle kaže da bi ga trebalo svaki sat po jedan put kazniti
tom kaznom za pogrešku koju je počinio
     
 
           [2]    konjic i svaku uru svoj ...  – Bokčilo, koji nije pohađao škole, nije
razumio Maroja, pa misli da je riječ o pravim konjima koji bi se svakog sata
mijenjali do Dubrovnika, ali ne bi izdržali od gladi ako bi ih škrti Maroje
hranio kao njega
     
 
           [3]    iz grada –  tako i danas Dubrovčani kažu kad su izvan Dubrovnika
     
 
           [4]    ne pristaj mi tuzi –  nemoj me rastuživati
     
 
           [5]    one  – odnosi se na  kamilionte 
 
 
           [6]    kamilionte ... koji se jajerom hrane  – kameleone iz Afrike (Moreške
zemlje, tj. zemlje Maura, Arapa), za koje se vjerovalo da se hrane zrakom (na
temelju toga što se mogu napuhati tako da izgledaju veći i tako odagnaju
neprijatelja)
     
 
           [7]    junak  – sluga
     
 
           [8]    Za česa su –  radi čega postoje
     
 
           [9]    Che ha questo pover omo?  (tal.) – Što je tom jadnom čovjeku?
     
 
         [10]    Misser, ga boli: fiol spenzuto denari, doglia!  (tal.) – Gospodine, muka
mu je, sin potrošio novac, muka!
     
 
         [11]    sv. Tripun  – kotorski svetac zaštitnik
     
 
         [12]    De Ragusa?  (tal.) – Iz Dubrovnika?
     
 
         [13]    siate il ben vegnuo  (tal.) – Dobro došao; »Tripče, a kadšto i drugi,
sami prevode prethodnu talijansku rečenicu« (Čale)
     
 
         [14]    Ben trovato, misser!  (tal.) – Dobro te našao, gospodine
     
 
         [15]    nije ti bez svoga  – nema ti do našijenca
     
 
         [16]    misser mio  (tal.) – gospodine moj
     
 
         [17]    Che bone nove?  (tal.) – Ima li dobrih vijesti?
     
 
         [18]    Inveni ominem  (lat.) – Nađoh čovjeka (latinski bi ispravno bilo  hominem )
     
 
         [19]    da budem –  da sam
     
 
         [20]    vjerivši ga –  svog sina Mara Dundo Maroje je vjerio za Peru na kraju
komedije  Pomet 
 
 
         [21]    uzmi!  – »vjerojatno je tu eliptičnu rečenicu popratio nekom gestom (npr.
pokazujući prstima roge) koja joj dopunjuje smisao, tj: »ni govora«, ili sl.«
(Čale)
     
 
         [22]    ti nijesi sam –  ti si lud
     
 
         [23]    Chè altrimente ti porterà il diavolo  (tal.) – jer će te inače
odnijeti vrag
     
 
         [24]    u eror je uzeo –  pogriješio je
     
 
         [25]    Znaš ka je?  – Znaš što?
     
 
         [26]    u grijeh se davam –  kajem se za grijeh, žao mi je
     
 
         [27]    žî t' ja –  živ ti bio ja, života mi
     
 
         [28]    kolora  (tal.) – žuč, jed
     
 
         [29]    S baretom u ruci kao starijemu i boljemu!  – podrazumijeva se: »...
klanjam ti se!«
     
 
         [30]    Po junaka Đurđa –  tako mi sv. Jurja (junaka koji ubija zmaja)
     
 
         [31]    caro misser mio, seguitate  (tal.) – dragi moj gospodine, nastavite
     
 
         [32]    konselj se druzijeh prigibajući  – taj je savjet Maroje vjerojatno dobio
od nekoga u komediji  Pomet 
 
 
         [33]    to ga –  zato
     
 
         [34]    čuh  – poslušah
     
 
         [35]    da obuče te dinare u svite –  da za te dinare kupi tkanine
     
 
         [36]    vrativši se –  a kad se vrati
     
 
         [37]    zla žena  – kurva, prostitutka
     
 
         [38]    poplavio  – spiskao, potrošio
     
 
         [39]    očisti veće ruke od njih –  pomiri se više s tim da su izgubljeni
     
 
         [40]    drijevo  – brod, lađa
     
 
         [41]    stijenami, pod Sveti Vlasi  – odnosi se na stijene na jugozapadnom dijelu
Dubrovnika ispod crkvice sv. Vlaha od Gorice, gdje su se razbijali brodovi;
odnosno: sve je propalo još u Dubrovniku kad si sinu dao dukate
     
 
         [42]    amaro  (tal.) – gorak
     
 
         [43]    oni  – Tripče
     
 
         [44]    sad smo tvoji –  odmah ćemo ti se pridružiti
     
 
         [45]    u velutu s kolanom –  »treba znati da su i baršun, i nošenje kolajne, kao
i npr. slatkiš marcapan i neka druga uvozna roba često u Dubrovniku bili zbog
štednje zabranjivani.« (Čale)
     
 
         [46]    signor Marin  (tal.) – gospodin Marin
     
 
         [47]    od bogatijeh –  od najbogatijih
     
 
         [48]    liberal  (tal.) – darežljiv
     
 
         [49]    okošt  – mršav, košćat
     
 
         [50]    ne vele učinjen –  nevisok
     
 
         [51]    ištom mu se nausnica prima –  tek su mu počeli rasti brkovi iznad usne
     
 
         [52]    po kotorsku Blaženicu –  tako mi blažene Marije Kotorske
     
 
         [53]    I malo će stariji bit –  otac ga nije vidio tri godine
     
 
         [54]    ako t' para –  ako ti odgovara
     
 
         [55]    božić gdje kuljene i djevenice ije –  ta gostionica ima  senj 
(znak) na kojemu je prikazan mali bog kako jede
     
 
         [56]    »Oštaria della grassezza«  (tal.) – Gostionica kod obilja
     
 
         [57]    moćeš vidjet tvoj posao –  moći ćeš vidjeti to što te zanima (tj. Laurinu
kuću)
     
 
         [58]    alla miseria  (tal.) – kod bijede
     
 
   [59]    alla grassezza  (tal.) – kod obilja
 
 
   [60]    Alla sciocchezza, al segno ...  (tal.) – Kod Ludosti, kod znaka Ludosti
ima dobra vina, dobrih jarebica, dobrih kopuna, kokoši, bolonjskih kobasica, a
osobito dobra kruha. Pomiriši malo, gospodine, kakve li boje
 
 
   [61]    Signor misser ošte, dar ogledat vin  (tal.-hrv.) – »Gospodine gosparu
gostioničaru, dati ogledati vino«. Najprije Bokčilo natuca talijanski, a zatim
mu odmah krčmar odgovara, pa i on natuca hrvatski.
 
 
   [62]    Junako dobro od Schiavunia  – Dobri junače iz slavenske zemlje
 
 
   [63]    Alloggiate qua da me alla grassezza  ... (tal.) – Odsjednite ovdje kod
mene, kod Obilja, dat ću vam predjelo, paprikaš na njemački način da ćete prste
gristi, korzikanskog vina i francuskog bistrića, mlade teletine, fazana, pauna
i svega što vam jezik mogne poželjeti
 
 
   [64]    Signor, costui vi darà ...  (tal.) – Gospodine, taj će vam dati
lijepih stvari, ali će vam poslije kesa osjetiti. Uračunat će vam i čačkalice
kojima ćete zube čistiti
 
 
   [65]    Pate!  (tal.  fate ) – zapovijedajte, raspolažite sa mnom
 
 
   [66]    Gramarzi  (tal.) – velika hvala
 
 
   [67]    ormai è tardi  (tal.) – već je kasno
 
 
   [68]    Foler far frit con me questa signora ...  (tal. iskr.) – Htjeti me
uništit ta gospa, tako okrutna gospa svome sluzi. Ja uvijek biti tvoj sluga;
novac, život, na tvoju zapovijed, okrutna gospo! Neka kuga snađe, neka rak
odnese onoga tko te više voljeti. Ja voljeti kamen; bogamu, ubiti tko ne voljeti
mene; »Njemačke studente, njihov izgovor talijanskog jezika i mentalitet, Držić
je mogao upoznati u Sieni, iako ovaj nije student nego bogati plemić i pijanac,
no kod njega zacijelo ima i koja značajka grofa Christopha von Rogendorfa, u
kojega je pisac službovao, kao što i Pomet nosi značajke svog tvorca, bar što
se tiče filozofskih nazora. Uz netom prevedeni dio Ugova talijanskog teksta
dodajmo još, u vezi s onim  tascti koz pestilenz:  »Mjesto po mom
mišljenju treba razriješiti kao 'dass dich Gott's Pestilenz...' – 'da bi te
kuga božja'...; neprirodno bi bilo tražiti knjiško porijeklo ovakvom izrazu, a
i čitavom Tudeškovom nabusito-priprostom izražavanju... Dubrovačka je publika
mogla ovaj tip Nijemca vidjeti i među najmljenim vojnicima Republike,
'lancima', o kojima je i Vetranović prije spjevao pokladnu pjesmu, služeći se
njihovom iskvarenom talijanštinom i germanizmima u komične svrhe (potrinkati,
limfra), a i njihovom prevelikom sklonošću piću – kojoj je odan i Ugo. Po tome
je Držić imao i lokalnu tradiciju komične obrade Nijemca kao lika« (Slamnig)
(F. Čale)
 
 
   [69]    non tanta superbia  (tal.) – ne budi tako ohola
 
 
   [70]    toškano  – toskanski, odnosno standardni talijanski
 
 
   [71]    Mi tanto amar questa crutele, e ella a me foler tanto mal!  (tal. iskr.)
– Ja toliko voljeti ovu okrutnicu, a ona meni željeti samo zlo
 
 
   [72]    ča  – Laura je Krkarka (Korčulanka), pa govori čakavski
 
 
   [73]    ako neć' da te skanda najde –  ako nećeš da nastradaš
 
 
   [74]    Ah, cruter, queste lacrime non mover tuo cor, cor pietra non cor!  (tal.
iskr.) – Ah, okrutnice, ove suze ne ganuti tvoje srce, srce kamen, ne srce
 
 
   [75]    Dico, andate con Dio, non vò più ašcoltar le vostre ciance  (tal.)
– Kažem, idite s Bogom, ne želim više slušati vaših gluposti
 
 
   [76]    fortuna je, neka malo poabunaca  – oluja je, neka se malo smiri more
 
 
   [77]    a contradiu  (tal.) – obratno; »Međutim, kako Bokčilo pogrešno naklapa
talijanski, izraz »al contrario« (suprotno) izgovara tako da zvuči »contra Dio«
(protiv Boga, naopako), pa nastaje smiješna igra riječi...« (F. Čale)
 
 
   [78]    još ufam –  još se nadam
 
 
   [79]    ser Marin  (tal.) – gospodin Marin
 
 
   [80]    imam kurtu vistu –  kratkovidan sam
 
 
   [81]    Signor Ugo, che tanta desperazion pigliar? ...  (tal.) – Gosparu Ugo,
čemu toliko očajavati? Biti veseo, dobre volje. Hajdemo trinkati, gospoja
poslije voljeti
 
 
   [82]    Antamo, fer Dio, bever malvagià ...  (tal. iskr.) – Hajdemo,
bogamu, piti malvaziju i otjerati bol iz srca. Gospoja, htjeti ili ne htjeti,
ja biti faš sluka
 
 
   [83]    signor Pometo, bagio la man a vostra signoria  (tal.) – gospodine Pometu,
ljubim ruku vašemu gospodstvu!
 
 
   [84]    Veliki Pomete njegda –  odnosi se na radnju komedije  Pomet 
 
 
   [85]    Da ne budem –  da nisam
 
 
   [86]    od Mara –  o Maru
 
 
   [87]    l' è fatta!  (tal.) – gotovo je!
 
 
   [88]    Krkarka  – Korčulanka
 
 
   [89]    Miri plaču ruinu od toga uboga mladića –  i zidovi oplakuju propast tog
jadnog mladića
 
 
   [90]    a tebi se pod Zadrom vozi –  dubrovačka uzrečica, vjerojatno nastala zato
što je, zbog brojnih otoka, plovidba oko Zadra sigurna i more mirnije, pa je
dakle značenje: »htio bi mirno uživati«
 
 
   [91]    s usmi –  s ustima
 
 
   [92]    kao vruću opeku  – odnosi se na radnju komedije  Pomet , a smisao je
taj da su taj novac morali vratiti (podmetnuti kao vruću opeku u krevet)
 
 
   [93]    provrati se juha –  izjalovilo mu se
 
 
   [94]    svega je svoje brijeme –  sve u svoje vrijeme
 
 
   [95]    U Džanpjetra zlatara –  u Rimu u 16. stoljeću doista su postojala dva
vrlo ugledna zlatara imenom Gianpietro
 
 
   [96]    Ben trovata la sagnoria vostra, signor Marin!  (tal.) – Dobro našao vaše
gospodstvo, gosparu Marine
 
 
   [97]    Njegda  – u komediji  Pomet  Pomet je bio Marov sluga
 
 
   [98]    Piva i Tara! –  ološ; na taj izraz, koji se spominje i u  Noveli od Stanca  i u  Skupu , podsjetio ga je zvuk Popivinog imena; »U Dubrovnik
su često dolazili seljaci stočari iz daljeg zaleđa Dubrovnika, s područja
rijeke Pive i Tare. Njih su u Dubrovniku prezirali, pa je i Stanac, seljak iz
Pive, bio figura kaju su obijesni dubrovački mladići ... držali zgodnom da joj
se narugaju. Taj naziv Piva i Tara, koji se nedavno još pokatkad u Dubrovniku
upotrebljavao, postao je sinonim prezira za 'niži svijet'« (V. Foretić)
 
 
   [99]    per amor de Dio  (tal.) – za ljubav Božju
 
 
 [100]    Sta ben questa cosa  (tal.) – Dobro pristaje ova stvar (tj. ogrlica)
     
 
 [101]    a skartat mene  – da izbacite mene (iz kurtizanine milosti)
     
 
 [102]    prikinut remik  – »izjaloviti plan da se popnete gdje sam ja, prema
dubrovačkoj poslovici »Prikinu(t)' ti će remik« (Daničić, 105).« (Čale)
     
 
 [103]    l' è fatta  (tal.) – gotovo je!
     
 
 [104]    na ošpedao –  u ubožnicu
     
 
 [105]    na tri –  za tri
     
 
 [106]    za nje –  za njih
     
 
 [107]    marcapan  – »taj slatkiš, kolač s bademima, bio je u Dubrovniku
zabranjen, pa mora da je Pometa osobito nadražio, jer njega birano jelo
uzbuđuje.« (F. Čale)
     
 
 [108]    u Mrtvom moru na Lokrumu –  tako se i danas zove jezerce na otoku Lokrumu
ispred Dubrovnika; jezerce je slano i spojeno s morem, pa je kad je valovito
uzburkano, a kad nema valova izrazito mirno, te se dobro vidi dno
     
 
 [109]    kavalijer  – vitez; oni su dakle uvijek nosili kolajne
     
 
 [110]    Misser, non in furia!  (tal.) – Gospodine, ne ljuti se!
     
 
 [111]    Mila mati, bila mati!  – dubrovačka poslovica (mati miluje, ali isto i
bije)
     
 
 [112]    padrona mia bella  (tal.) – lijepa moja gospodarice
     
 
 [113]    razlog učinit –  napraviti račun
     
 
 [114]    fadžanova –  u jednom rkp.  fođanova,  pa bi se moglo čitati  fodža  nova (tal.  foggia nuova),  tj. nova moda, nov način (spremanja jela)
     
 
 [115]    Non far, misser, non in furia!  (tal.) – Nemoj to činiti, gospodine, ne
ljuti se!
     
 
 [116]    buna  – graja, buka
     
 
 [117]    za mene –  zbog mene, što se mene tiče
     
 
 [118]    Or bene  (tal.) – Dobro dakle
     
 
 [119]    brinc  – zdravica (tal.  brindisi ); riječ ima zajedničko porijeklo
s njem.  Trink , piće
     
 
 [120]    mirom  – mirima, zidovima; prestat ću govoriti zidovima
     
 
 [121]    Che star tanto qua? ...  (tal. iskr.) – Što toliko ovdje stajati? Ti ne
htjeti piti malvazija. Ja, bogamu, htjeti
     
 
 [122]    Con voi, signor Ugo, andar in inferno et star ben  (tal.) – S vama,
gosparu Ugo, ići u pakao i biti dobro
     
 
 [123]    Salutar la signora: »Son fostro servitor«  (tal.) – Pozdraviti gospu:
»Vaš sam sluga«
     
 
 [124]    La signora serà vostra, che voler altro? Et andamo a trink 
(tal.-njem.) – Gospoja će biti vaša, što htjeti drugo? Hajdemo na trink (piće)
     
 
 [125]    Fer Dio, far meglio  (tal. iskr.) – Bogamu, biti najbolje
     
 
 [126]    Misser mio caro, non si fanno le cose in furia  (tal.) – Dragi moj
gospodine, ništa se ne radi u bijesu
     
 
 [127]    uprež' ih –  zauzdaj ih (bijes, ljutnju; obuzdaj se, smiri se)
     
 
 [128]    nije ga –  nema ga
     
 
 [129]    Plašilo ovcu tjera, tihoćina vuka stiže  – poslovica; znači: tko je
nagao, potjerat će i najmirnijega, a tko je blag, umirit će i mahnitoga
(Kolendić)
     
 
 [130]    pojmi duše  – odahni
     
 
 [131]    tko  – onoga tko
     
 
 [132]    pastidija  – umjesto fastidija, muke, nevolje
     
 
 [133]    Džulijana Čezarina –  »Giuliano Cesarini bio je gonfalonijer Rima, poznat
i po tome što je držao mnoge pse.« (F. Čale)
     
 
 [134]    un boccal de vin  (tal.) – vrč vina
     
 
 [135]    Kao stariji i bolji –  ... izvoli ući prije mene
     
 
 [136]    Nea stoji ta bareta  – ne skidaj tu kapu
     
 
 [137]    dilja  – dulja
     
 
 [138]    Kriva ulica  – ulica u starom Dubrovniku
     
 
 [139]    od Grada do Luncijate –  od dubrovačkih gradskih zidina do brežuljka nad
Gružom (tako nazvan prema crkvici Gospe Luncijate, odnosno Gospe od
Blagovijesti)
     
 
 [140]    jer  – da
     
 
 [141]    Sveta Gospođa –  dubrovačka katedrala
     
 
 [142]    A kako ti znaš ... –  djevojke u to doba nisu smjele ići ni u crkvu bez
pratnje
     
 
 [143]    knjižicu  – pisamce
     
 
 [144]    od mene –  o meni
     
 
 [145]    baba  – dojilja
     
 
 [146]    nje  – njezina
     
 
 [147]    sve će se načinit –  sve će se srediti, sve će biti u redu
     
 
 [148]    poplavio svu prćiju koju mu su dali –  potrošio sav miraz koji je dobio
na zarukama
     
 
 [149]    svoji  – svojta, rodbina
     
 
 [150]    imali bi razlog –  imali bi pravo
     
 
 [151]    nastojmo na što smo došli –  pobrinimo se za ono zbog čega smo došli
     
 
 [152]    manjkalo bi dumana koje bi te primile –  kao da se ne bi našlo časnih
sestara koje bi te prihvatile u svoje redove
     
 
 [153]    Žî n' t'  – živ mi ti, života ti
     
 
 [154]    koje  – one koje
     
 
 [155]    Da  – kamo sreće da, da barem
     
 
 [156]    čini mi se djetić –  pretvaraj se da si moj sluga
     
 
 [157]    Dživulin Lopuđanin  – »pomorac s otoka Lopuda kraj Dubrovnika, s kojim je
Dživo, kao brodski pisar,  navagao,  tj. plovio na istom brodu, pa se tako
još dva našijenca prepoznaju u Rimu, jedan poslije duga putovanja iz domovine,
drugi nakon trodnevnog lutanja rimskim ulicama. Kao Viculin u  Arkulinu,  i
Dživulin je tipično lopudsko ime. Taj lik posve našijenskog mornara, jedva
primjetljiva derivata »milesa gloriosusa«, ima čvrstu izvornu podlogu u
mentalitetu lopudskih pomoraca i hvališa, u njihovu iskustvu s dalekih plovidba
i osobito u njihovu odnosu prema »zamircima«, onima koji žive iza »mira«, tj.
dubrovačkih zidina.« (F. Čale)
     
 
 [158]    Džuho  – čini se da tako Lopuđani zovu sve one kojima se žele narugati
(Dživulin u V. činu traži »Žuha«, a Viclin u  Arkulinu  isto kaže »Džuho«)
     
 
 [159]    morinčela  – hemoroidi (valjda od dugotrajnog sjedenja na brodu)
     
 
 [160]    Koje  – koje nevolje
     
 
 [161]    Giuraddio  (tal.) – Tako mi Boga, Boga mi; psovka tipična za Lopuđane
     
 
 [162]    Placari  – trgovci, varalice
     
 
 [163]    godišnice  – seoske djevojke koje su gradski gospari uzimali za sluškinje
u gradu, najčešće na godinu dana, dok se ne bi udale
     
 
 [164]    Po sonce žoto –  tako mi žutog sunca
     
 
 [165]    Blaženicu od Pšunja  – Pšunj ili Šunj je uvala na Lopudu u kojoj se
nalazila crkvica posvećena Gospi
     
 
 [166]    kao je trijeba –  kao da je potrebno
     
 
 [167]    mistijere u drijevu abandonit –  poslove na brodu ostaviti
     
 
 [168]    za škrivana u drijevo –  za pisara na brod. – Pisar je vodio brodski
dnevnik i taj je posao bio izuzetno važan, a obavljali su ga samo pripadnici
vlastele u mladosti, jer su se jedino oni školovali. Međutim, ti mladići nisu
mogli steći autoritet kod običnih, ali iskusnijih pomoraca i često su zapadali
u poteškoće.
     
 
 [169]    na stoleću –  »Kolendić transkribira: »A hoć' govorit: Na stole ću?« i
tumači: »uporno tražiti da se u tijesnim prostorijama broda stvori nekome
stolica s naslonjačom«. Batistić, pak, tumači: »Ova nejasna izreka mogla bi
značiti: 'Hoćeš li govoriti ex cathedra?' Jer, po dubrovačkom sudbenom
ceremonijalu, državni su funkcionari izricali presude sjedeći na drvenoj
stolici« (F: Čale)
     
 
 [170]    učinio alle curtellade  (tal.) – pobio se, potukao se sabljama
     
 
 [171]    zemaljskijem gujami –  »Ljude koji žive na kopnu Dživulin naziva
gmazovima, zmijama, koje ližu zemlju« (Batistić)
     
 
 [172]    U meni rekoh ...  »Ovo je prava himna mornarskom životu« (Torbarina)
     
 
 [173]    od jajera dijete –  dijete vjetra
     
 
 [174]    Igalo  – predio uz more u mjestu Igo na Lopudu
     
 
 [175]    kajpa  – koš, osmatračnica na jarbolu
     
 
 [176]    sartija  – konopi koji drže jarbol
     
 
 [177]    na sljepačku –  naslijepo, na sreću
     
 
 [178]    od strade ljudi –  razbojnici
     
 
 [179]    Iza mira li idem? ... –  Lopuđani Dubrovčane nazivaju »zamircima«, onima
koji žive iza zidina (mira) i ne vole ih previše. Svi seljaci su ulazili u Grad
morali su ostaviti oružje.
     
 
 [180]    son de isula de Mezzo  (tal.) – s otoka sam Lopuda (talijanski se Lopud
zove  Isola de Mezzo , »srednji otok«; jer se među Elafitskim otocima
nalazi u sredini)
     
 
 [181]    izulan  – otočanin
     
 
 [182]    ne bi mogao neg izulan –  odnosno, prostak, priprost i neodgojen čovjek
     
 
 [183]    S Prijekoga ne idem, gdje vi dunidžate –  Prijeko je ulica u Dubrovniku
paralelna s Placom (Stradunom); tamo mladi Dubrovčani zaskaču djevojke
(godišnice) i uzdišu (dunižaju), što Dživulin prezire i smatra nemoralnim
     
 
 [184]    S Lopuda idem –  »Da bi se bolje shvatilo otkud je moglo biti toliko
konfrontacije između Dubrovčana i Lopuđana, podsjetimo da je u doba najvećeg
procvata ovaj otok imao oko 1.400 stanovnika, 60-70 brodova, oko 70 kapetana,
oko 30 brodograditelja, 30 crkava, i da su svi živjeli od pomorstva, a dao je i
bogatog pučanina Miha Pracatovića.« (F. Čale)
     
 
 [185]    Luce  – »često žensko ime, misli na djevojke za kojima jure dubrovački
mladići« (Čale)
     
 
 [186]    kad nije vas, tko vam čuva čeljad  – Dživo uzvraća Dživulinu govoreći da
Dubrovčani osvajaju lopudske žene kad su im muževi odsutni (a to je često, jer
su Lopuđani pomorci)
     
 
 [187]    Strah naš –  strah od nas
     
 
 [188]    Koliko odkle ste otuda? –  Koliko vremena je prošlo otkad ste se uputili
s druge strane Jadrana?
     
 
 [189]    Njeki placar vaš –  neki vaš (dubrovački) varalica
     
 
 [190]    navao  – brodarina
     
 
 [191]    sve nam vino od mise konsumi –  popio nam je svo vino namijenjeno za
služenje mise
     
 
 [192]    Zavjetan sam –  zavjetovao sam se
     
 
 [193]    proštenje  – »u jubilarnoj godini, koja je odlukom pape Julija III.
trebala trajati od 24. II. do 24. VII. 1550, vjernici, među kojima mnogi
našijenci pa i Dubrovčani, dolazili su u Rim po proštenje, tj. da nakon
određenih pobožnosti dobiju oprost odnosno skraćivanje kazne na onom svijetu.«
(F. Čale)
     
 
 [194]    Bonora, bonora!  (tal.) – U dobar čas, u dobar čas
     
 
 [195]    Bagio le pede, misser  (tal.) – Ljubim ti noge, gospodine
     
 
 [196]    zla klenut –  zla ura će mu klecnuti, umrijet će
     
 
 [197]    na tebi –  podrazumijeva se: stoji
     
 
 [198]    na dobru fin –  s dobrim ciljem, s dobrom namjerom
     
 
 Drugi čin 
 Prvi prizor 
 POMET TRPEZA, zatim PETRUNJELA, sluga [1] 
 POMET: Reče se: »tko je namuran nije sam [2] «, – sad ja po mom Tudešku poznam. Nut što je bit čovjek i imat  judicijo . Sjedeći za trpezom s mojijem Tudeškom, a pečeno bijehu donijeli –  pjat , u njemu kapun. Gledam ali je guska, ali što drugo: onoliko velika kapuna moje oči nigda nijesu prije vidjele. Ispečen? Gledah ali je  isprigan  ali je ispečen: imaše njeku  hrustu  na sebi koja mi oči zanošaše, srce mi veseljaše, apetit mi otvoraše. Oko njega dvije jarebice  oblahne , a sok iž njih rosi. Pjat ureševahu s strana peča vitelja mesa od mlijeka [3] , koja para da govoraše: »jeđ me, jeđ me«, i polovica zadnja od zečića,  lardica  okolo nazadijevana, a  garofalići  neistučeni nakićena, koja para na trpezi mirisom da stvaraše veselo, drago prolitje; a na krajijeh [4]  od plitice uokolo nakitili bijehu  kosovića , drazijeh kosovića,  turdius inter avibus [5] , koji paraše da se uokolo uhitili bijehu i da u  veras  pojući govorahu: »Blaženi, uzmite!« I u tjezijeh delicijah stojeći u  kontemplacijoni , bijeh otišao  in estasis [6] . 
 Tako  istom  Tudešak moj i uzdahnu, uzdahnu drugu votu a mene dozva: »Pomet!« Ja se osvijestih:  »Signor patron, comanda!« [7] , mnjah da mi će rijet: »Što činiš? Rježi, da se  triunfa ;  far bona ciera!« [8] , kako je njegovo  užano  rijet mi. Reče mi: »Ajme, Pomet,  mi štar mal! [9] « – »Što će bit?« –  »Mi morir, se non aver la signora, mi štar malanconico; mi non poter mangiar. Tu mangiar presto, antar la signora, prometter ducati mille, do mila. Meglio spender ducati che perder vita.« [10]  Ubi me kad mi to reče! U meni [11]  rekoh: mahnitos, mahnitos s namuranijem ljudmi  druži ! Mahnitos njimi vlada! – Ne mogoh mu ne ugodit tu galantariju. – »Ja imam, kažem, dobrovoljno činit i što mi je mučno činit«. Ma ne mogoh srcu odoljet; odkinuh krilo od onoga kapuna, stavih ga prida nj; drugo odkinuh, stavih ga prida me.  Napih  mu:  »Trink, misser Ugo, star allegro, signora star vostra« [12] .  Što  ć'  ino? Intertenjah ga s galantarijom, založih se i trijema kosovići, okusih i jarebičice. Bogme  tjeh  i rukom igrat u  parti sekrete  od onoga slavnoga kapuna (kurvina kuhača koje galantarije od onoga kapuna biješe učinio!): pun biješe nadjeven kao jedan kuljen njekijeh ptičica  pritiljahnijeh ; zalaga' se svakom kao mekom smokvicom, a s  mijendeoci , s lučcom, s  suhvicami , s specijicom. Bogme i toga  pouzeh ! On me  soličita : »Pomet,  antar!«, [13]  a ja s galantarijom:  »Antar, signor« [14] . Napih se; otidoh iz raja zemaljskoga, dviže me iz onjezijeh delicija gdje se ima što se žudi. 
 Ma se je trijeba s bremenom akomodavat [15] ; trijeba je bit  vjertuozu [16]  tko hoće  renjat  na svijetu. Kralj je čovjek od ljudi, kad se umije vladat [17] . Nije ga imat dinâr [18] , er vidim mnoge s dinarmi  potištene ; nije ga bit  doktur , er vidim mnoge te  brigate   fantastike ; nije ga bit junak s mačem u ruci, er su ti  većekrat  ali ubijeni ali ih su pune tamnice; nije ga bit poeta ni komedije umjet činit, er tizijem svak ore i na svaki ga  pijer  hoće operat, kao  bastaha , a umjesto  zahvaljenja  da mu reku: »Ne valja ništa,  iždeni !«, i da mu neprijatelji ostanu; nije ga bit  mužik , er tizijeh druzi čine pjet [19]  kad veću volju plakat imaju. 
 Trijeba je bit  pacijent  i  ugodit  zlu bremenu [20] , da se pak dobro brijeme uživa. Svakijem  kami ! [21]  Maro mi prijeti, a ja mu se s baretom u ruci klanjam; Tudešak me, moj  idol , dviže s trpeze, s delicija! Srcem mučno idem –  čijerom   volentijero . I tko k meni dođe: »Pomete, opravi mi«, – opravljam; »Pođ' za mene«, – idem; konsel mi pita, – umijem mu ga dat; psuje me, – podnosim; ruga se mnom, – za dobro uzimljem. Ovaki ljudi renjaju! [22]  A  merita  moj  profumani  trbuh da mu vjerno služim. Sve sam ove galantarije za njega naučio, er me nigda ne izdava na dobru obroku; vazda je bio pripravljen,  dispos  ponijet. 
 Ma sam  zaljezao  u veliku  konsideracijon [23] , a imam danaska  fačende  velike činit, fačende dostojne od Pometa. Imam Popivu s svojijem [24]  gospodarom  tisknut  iz kuće od sinjore Laure. Dinare ćemo prosut; a onomu je sinjoru Marinu otac došao.  Pričuo  sam da je Dundo Maroje u Rim došao za skapulat dinare od naufradžija [25]  Marova; ma je sve s vragom otišlo. Nadvor,  grintavci  bez dinara! S dukatmi kraljevi idu:  fate largo! [26]  Srce mi dava [27]   far faccende [28]  u Rimu koje ni Čezar ni Šila ni Marijo [29]  nije činio. Imam imat  viktoriju  od neprijatelja,  triunfus caesarinus! [30]  Ma ovo njekoga iz kuće od sinjore – Petrunjela je, a prem nju htijah. 
 PETRUNJELA: Tko će ono bit onamo? Brižna, tvrdo ti je upro oči u mene,  tot  mu sam draga; neka ga! Rekla bih da je ono našijenac; istom krv poteže na svoga [31] . 
 POMET: Petre, Petrunjela! 
 PETRUNJELA: Pomet je, po Djevicu Mariju. 
 POMET: Petrunjelico, lijepa našjenico! 
 PETRUNJELA: Brižan Pomete, što se ovdi vrtiš? Gospođa vas moja neće; sva se je  stavila  na onoga  dobročestoga  Mara; neće veće nikoga u kuću. 
 POMET: Ako se je ona stavila na toga  brižnika  Mara, a ja se sam stavio na moju  brižnicu  Petrunjelicu. 
 PETRUNJELA: Na tvoju? Još se nijesam prodala da sam  ičigova . 
 POMET: A ti se daruj meni, ter ćeš moja bit, a  uzdarov  ti ja i sve moje stvari. Bogme si mi draga, a sad  pobjed , kako sam pinuo, paraš mi ljepša – meka ti si! 
 PETRUNJELA: Napasti,  tamo stoj,  peci loj,  ter se goj. [32] 
 Pođ' tamo u tvojijeh galantina [33] , u sinjora rimskijeh; a ja sam  godišnica  dubrovačka. Bože, love li sada oko  Među crjevjara [34]  one  manenštine [35]  u Dubrovniku? Sjetne godišnice,  martire  su od štipanja. 
 POMET: Jes, tri godišta er sam otuda, ni se  vabim  veće tamo na pečene jetre [36] ; popovski mi bokuni ovdi  odražaše . Ma moja galantina, bogme, neće druga bit nego ti, ako je tebi drago, Petrunjelice, moja jarebičice. 
 PETRUNJELA: Rekla je doć,  ma je noć;  ne ima  cokula [37] ,   crjevje  je izula;  bosa hode [38] ,  drača bode;  nijesam tvoja,  sva sam moja [39] ;  kako došao,  tako pošao. 
 Ovu molitvicu govoraše pokojna moja tetka, i zbogom; ne mogu veće s tobom stât. Poslala me je gospođa da dozovem Sadi [40]   Žudjela , da jo' njeku  pocjelicu  od zlata donese i njeki kolarin od perala koji misli kupit. Što požudi, sve joj Maro kupuje; a ona mahnita je za njim. 
 POMET: Dobro čini, dokle dava. [41]  Ma čuj i moga dunda molitvu: 
 Gospo, dar,  žita  stâr [42]  da ti bude  dobar dar;  a na  har  budi meni  tvoja stvar. 
 PETRUNJELA: Ah, ah, sjetan Pomete,  salačljiv  ti si, sve ti je veselo! Zbogom! Otidoh. 
 POMET: Čeka'!  Kudije  bježiš? 
 PETRUNJELA: Ne imam kad veće stât. 
 POMET: Znaš što ti ću rijet? Hoć' li dobro tvojoj gospođi? 
 PETRUNJELA: Da  žî mi  dušica ti jo' sam vjerna sluga, er je i ona meni dobra. 
 POMET: Reci joj ovako: »Tudešak, moj gospodar [43] , mahnit je za tobom, i odlučio je sve svoje imanje spendžat s tobom; bogatac je od  peset  tisuć dukata. Dokle ima tu volju, ne  odždeni  ga, i kad ti srjeća sama u kuću dohodi primi ju i drži ju; er ako ju odagnâ, kad ju ustjebudeš, neće ti moć bit [44] «. Od toga Mara izela je što je mogla, i on je spendžao što je mogao. Oto vele da mu je otac došao i da mu hoće  konte  gledat, i da ga hoće  dvignut  s fačenda. 
 PETRUNJELA: Ah, Pomete, Maro je vele dinara u nju spendžao i današnji dan pendža; a ona ga je obljubila, mahnita je za njim. Ti Tudešak što ti je, ona ne zna, – ovoga zna. 
 POMET:  Prova'  ga [45] , tako će i znat. 
 PETRUNJELA: Ali ako toga primi, onoga će izgubit. Maro je  zdenjoz , neće da nitko drugi  pratika  u nje neg on sam; a ne manjka jo' ničijem. 
 POMET: Ona sama od svijeh kortidžana u Rimu od jednoga se  kontenta ;  poprav  ti je Dalmatinka [46] , – nije  pratika . 
 PETRUNJELA: Nije pratika? Bogme je u to razumna: nje posli dobro idu, a ne znam kako druge stoje. 
 POMET: Ako nje posli dobro idu, ima nastojat da jo' i bolje idu. Ako ovoga otac odvede s sobom u Dubrovnik, uzmi [47]  ovoga Tudeška vlastelina. 
 PETRUNJELA: Ja  svrh  ovoga ne umijem što rijet; ako ćeš [48] , ja jo' ću govorit. 
 POMET: Govori joj i  najbrže  joj reci kako mu je otac došao; to je nje posao. 
 PETRUNJELA: Sve joj ću ja spovidjet od mene do nje. [49] 
 POMET: Petrunjela, ako to bude, bogme će i tebi bolje bit. Ja znam što govorim: njeka će  persona  sva tvoja bit; razumiješ li me? 
 PETRUNJELA: Razumije  tko umije;   džilju  moj,  zbogom stoj,  ma mi mati  neće dati;  ja ću spat,  ti ćeš zvat;  kako došao,  tako pošao,  Zbogom, Pômo! 
 POMET: Vele ih znaš,  nije laž;  moja budi,  tuj ne gudi. 
 Petrunjela, odgovori mi brzo, moj kordijalu od  stomka . 
 PETRUNJELA: Hoću svakako danas, moja velika misli! 
 POMET: Milice naše, kao se je istrijebila [50] ! Istom kad se dođe u Italiju, tako se i  deventa  drugi. Ova je s imenom promijenila i kostume [51] ; u ovizijeh bi se kortidžana  izrizikao  bule i bulin [52] . Oh, scijenim, kad čuje sinjora Laura er je Maru otac došao, i da mu misli fačende izet iz ruka, promijenit će fantaziju [53] . Klin klina izbija, veći dinar manjega pokriva: našijem dukatmi, ispod  kunja  frescijem [54] , izagnaćemo sinjora Mara s lagahnijem tobocem.  Contrarius contradia curabuntur! [55]  Popivu da mi je na  ošpedao  poslat, Majko Djevice od milosti! Ova  bestija  kortidžana Mande prem ti je  Šćavuša [56] , ne misli što će  zautra  bit. Uzoholila se je, er joj je vjetar u krmu; a ne zna jer se može brijeme ištetit i dobra srjeća promijenit se u zlu. Trijeba je naučit živjet; a jo' ću  meštar  bit. Nut što je lijepo sve umjet!  Legat  joj ću  in literis [57]   i doktrinu će naučit [58] ; i bogme će naučit, er je nje posao [59] . Ja sam na brijeme [60]  doktur i filozof. – Poću malo bolje ispitat za došastje Dunda Maroja, da mi se je umjet vladat kako filozof  in literaturis  koji sam. 
 Drugi prizor 
 NIKO, PIJERO, VLAHO, PETRUNJELA 
 NIKO:  O, Piero, per amor de Iddio [61] , gdi ćemo nać Mara? Jes dva dni er smo iz Fjerence; ištemo ga, – ni ga znamo ni umijemo gdje nać. 
 PIJERO: Pođ'mo nać kogagodi dobra  kompanja , da nas vodi po kortižanah, u tjezijeh ga ćemo pratikah ončas nać. 
 NIKO:  Per Dio [62] , dobro veliš; vraga je u njemu trgovac! A bogme bih se i ja š njim ugodio, uzeo vrag trgovinu i tko od nje bi  inventur , lijepu je stvar  iznašao  –  bastašiju !  Aferin  Maro! Otac mu u gradu govno griza, ni ije ni pije za manje spendžat a veće akumulat [63] ; a Maro ovdi i za sebe i za njega pendža i uživa;  in fine [64] , rad bih mu brat bit. 
 PIJERO: Za napola dijelit sinjore, je li ah? 
 NIKO: Da koga vraga hoć' da se čini? U mlados da mi kugodi volju ispunit, a u staros me nasoli ter me spremi u ormar. Imamo njeke oce koji nas paze kud gledamo, kud hodimo, gdje sjedimo i što ijemo.  Gvardijane  nam je njeke narav dala koje nam je trijeba slušat i podnosit za nevolju. Ah, kurviću, da se ljudi bez otaca rađaju, dobro ti bi nam mladijem bilo. 
 PIJERO: U  libertati  bi bio, ah ah! Smijejem se od tvoga  diskorsa  – da se ljudi bez otaca rađaju! Za bit  liber  ne para ti drugi put željet neg bit bez oca. 
 NIKO: Ti  bo  su, u dobri čas, neprijatelji od našijeh volja; kad bi nas pomagali i prijatelji nam bili u naše potrjebe, molili bismo Boga da im Bog da živjet vazda. 
 PIJERO: Bogme sam od tvoje [65] , i ja sam s tobom! Oni reče: »Vrag uzeo oca i tko ima oca!«, i para da sad svi mladi ovu molitvu  kantaju   mješte   letanija . Smiješni su ovi oci: ne spomenuju se er su oni u mlados mahnitiji od nas bili. Imali bi nas puštat da živemo na naš način, a mi bismo pak naše sinove puštali da živu na njih [66]  način u libertati. Tot bi veće vječni mir bio među oci i sinovmi: oni bi po našijeh molitvah živjeli kako i Matuzalem, mi također po molitvah našijeh sinova. Tot bi naš život bio i dug i miran; a ovako: oni su nemirni s nami, a mi š njimi. 
 NIKO: Ali da svi čine kako je Marov otac učinio: dao mu je pet tisuć dukata; tako ih on i  trafega  ovdi u Rimu s galantinami sinjorami. 
 PIJERO: Za vjeru Božiju, je li ga gdje peču [67]  da i mi  štogodi   baknemo  uza nj? – Ma tko ide ovo ovamo? Vlaho je. – O, Vlaho,  bevegna [68] . Za rane Božije, što je? Jesi li ki dukat donio? Ovo mjesta za pendžat ih. 
 VLAHO: Nebore, još me nijeste ni upitali odkle idem. 
 NIKO: Odkle ideš, ako s' dukata donio? 
 VLAHO: S Livorna, donio sam dosta. Ma ne umijem na  primijeru [69]  igrat, er tko gubi, veljaše moja pokojna tetka, boli ga glava i zubi. Druže,  misser Nicolo [70] , u Rimu si,  misser Pietro [71] , u velutu ste [72] ! Vi ti ste sinjori i gospodari, rodili se ste liberali. A ja sam njeki  antiki  čovjek, tučem se po svijetu za dobit  kaban , da u daž ne okisnem. 
 NIKO: Rekoh li ti, Pijero, er je mjedeničar [73]  ter nije dukata? 
 PIJERO: Po muku Božiju, prem se htijah  servat  u tebe jedne dvijesti dukat, dokle se vjerim [74] , a ti mi  reuškavaš  kako kliješti, ki nijesu za ino dobri neg za tisknut i potegnut k sebi. 
 VLAHO: Dvjesti dukata! Jes' čuo onu  počašnicu : 
 Dukat mi, dukat kralj i car,  dukat djevojci častan dar,  a za dukat se da na har  vele lijepa, vrijedna stvar. 
 PIJERO: Ah, ah, za rane Božije, gdje su  mješnice , da ju uz mješnice rečeš? 
 VLAHO: Da su gusli, uz gusli bih drugu rekao; ma ostav'mo ove  cance ! Kao  rabote  prohode? Kao ste? 
 NIKO: Zlo! 
 VLAHO: Kako zlo u Rimu, u raju? 
 PIJERO: Mi smo kako i duše u paklu, koje gledaju raj, vječna blaženstva, za veću muku imat. Gledamo  feličitati  rimske, a  konsumamo  se u željah. 
 NIKO: Ištemo naše  refridžerijo , Mara Marojeva, da nas stavi u pišinu [75] . 
 VLAHO: Što je od njega? Čuo sam da od bačava  karatjele  je učinio. [76] 
 PIJERO: Učinio je toliko, er se on dobru bremenu dava; i on je u raju, a mi smo u paklu. 
 VLAHO: Raj od ludijeh spenadza brzo se obrće u pakao. Ta veselja  fratello [77] , malo  duraju ; upita' me odsada, do malo dana. 
 NIKO: Vraga te ću pitat! Ovdi čuo sam da stoji lijepa kortidžana. Ono joj godišnice na vratijeh; poću se  akostat  k njoj. 
 PIJERO: Da', jeda koga zla možemo  avancat  od nje! 
 VLAHO: Da bismo dobra avancali kao ćemo zla avancat. 
 NIKO:  O, quella giovene, como si chiama questa signora che sta quà? [78] 
 PETRUNJELA:  Xe mia signora, misser . [79] 
 VLAHO: Ovo para našijenka! 
 PETRUNJELA: Po Djevicu slavnu, ono paraju našijenci. 
 NIKO: Bogme i ti nam paraš našijenka. 
 PIJERO: Ono je Milica! 
 NIKO: Bogme je Milica! Mile, poznavaš li me? 
 VLAHO: (Poznaš, pse! Brzo ti se poznaste!) 
 PETRUNJELA: Niko, ti li si? Nut  količak  je uzrastao! Brižna,  Među crjevjare  kolikat me je uštinuo.  Ovolihni  biješe, a  nemanština  u njem velika biješe. 
 VLAHO: (Sada je dobar, čovjek je [80] , tvoj je posao.) 
 PIJERO: Da mene, Mile, kolikrat ve me si opsovala! A kolende [81]  ti dah, a obeća mi, a malo izda. 
 PETRUNJELA: Obeća' ludu a zaludu. Pijero, ti li si? Brižna, nut gdje je obradatio! Isto mi vas je milo vidjet. Živi se vide kadgodi, a mrtvi nikada. 
 VLAHO: A za mene nijesi još upitala? 
 NIKO: Vraga! Ne pita' za njega; mjedeničar je. 
 PIJERO: Bestija ima dukât, a neće da ih pendža. 
 VLAHO: Ja dukate hranim za nje gospođu sinjoru. 
 NIKO: Mile, čuo sam da imaš gospođu. 
 PIJERO: Ljepotu od svijeta! 
 VLAHO: Mile, ja s dukatmi da t' sam priporučen. 
 PETRUNJELA: Ti dobar došao! 
 NIKO: Vrag!  Lakom  je, udri njega  tja ! 
 PIJERO: On uš bi odro za avancat kožu od nje. 
 PETRUNJELA: Onaki  zračan  i  crljen  ne kaže da je lakom. 
 VLAHO: Ah, hvala, Mile, na  favoru ; da mi si čestita! 
 PETRUNJELA: Ne  ćamam  se ja  più  veće Milica, – Petrunjela se ćamam. [82] 
 NIKO: Da, Petrunjelice draga, on je  mizer  kako uš, a mi smo liberali kao gospoda. U lijepe, u drage gospođe da smo sluge. 
 PIJERO: Da smo  šćavi . 
 PETRUNJELA: Druzi su zasjeli,  sada se ne  dijeli !  Brižni lovci od Među crjevjara  lov lovili;  goru obili;  od sve što ulovili,  ništa doma donijeli. 
 Treći prizor 
 SIGNORA LAURA (s balkona), SADI i prijašnji 
 LAURA:  Petruniella, che ragionamenti sano quei? Non te ho detto che tu averai delle bastonate, desgraziata? [83] 
 PETRUNJELA:  Madonna, ghe son signori Ragusei; sangue tira, parlar poco, lassame-ghe štar . [84] 
 LAURA:  Entra in casa, desgraziata – Sadi, entra in casa . [85] 
 PIJERO:  Signora bella, non entrate in collera, vi siamo servitori . [86] 
 Četvrti prizor 
 MARO MAROJEV (iz kuće od sinjore) i prijašnji 
 MARO:  Olà [87]   družino, vi li ste?  Al corpo de Iddio [88] , vi ste! 
 NIKO: O,  misser Marino , nebore, da se vidimo! Ili doli k nam sidi, ili da mi gori uzidemo. 
 MARO: Ja idem doli k vam. 
 PIJERO: Ne htje da gori uzidemo. 
 NIKO:  Džiljoz  je; je li ga vrag uzeo! 
 VLAHO: Onako se brijeme uživa; a vi  zločesti ! 
 NIKO:  Majde  t' zločesti. 
 PIJERO: Bogme zločesti. 
 MARO:  Siate li ben venuti! [89] 
 PIJERO:  O, ben trovato, signor Marino! [90] 
 NIKO: Koliko te smo žudjeli! 
 VLAHO: Maro, adio! 
 MARO: Vlaho, odkle te imamo sad? 
 VLAHO: S Livorna. 
 MARO:  Che bone nove? [91] 
 VLAHO: Sve dobro! Oto vidim da se davaš dobru bremenu; dobro činiš. 
 MARO: To toliko se dobiva na svijetu, koliko se čovjek dobru bremenu dava. Dobro živi i zlo živi, mre se; a nakon nas makar ni  sparožina  ne ostani. 
 NIKO: Bogme, istinu veliš. A ti se si pod njeku dobru zvijezdu rodio: u delicijah si do grla, – a mi  sušimo . 
 PIJERO: A mi smo zločesti. Umrijećemo, a nećemo jedne zločeste volje ispunit. 
 MARO: Ja s mojom gospođom uživam. Dokle sam u nje milosti, ja sam čestit; i dokle sam mlad, da uživam, pak kad ostarimo, tako ćemo i kašljat. 
 VLAHO: Bogme kašljat i bok naš će boljet. 
 MARO:  N' è vero, anima mia bella? [92] 
 LAURA:  Tutto quel che piace a vostra signoria, signor Marino . [93] 
 Peti prizor 
 DUNDO MAROJE (dolazi iz voštarije), prijašnji, zatim KAPETAN i ŽBIRI 
 MAROJE:  »Quel che piace a vostra signoria, signor Marino!«  Meštre!  Signor!  U kolajini! U velutu! [94]  Gdje mi su dukati, moje pet tisuć, manigodo jedan? S zlijem ženami? Ne odgovaraš? Dukate mi moje, dukate, ribaode jedan! Bježiš, ne odgovaraš, pse jedan? 
 MARO:  Chi sete voi, omo dabben? Che volete? [95] 
 MAROJE:  »Che volete?!« [96] 
 MARO:  Non vi conošco, andate con Dio! [97] 
 MAROJE: Ajme! Čini me se ne znat! [98] 
 MARO:  È  pazzo costui! [99] 
 MAROJE: Nećeš da me poznaš, ribaode? Da čeka'! 
 MARO:  Arme! Con arme! – Signor capetan, mi vol ammazzar costui! [100] 
 (El barigello et li sbirri. [101] ) 
 KAPETAN:  Piglia, piglia! [102] 
 SBIRRI:  Sta forte! Dà quà quel curtel! [103] 
 MAROJE:  Lasciate che ammazzo [104]   ribaoda jednoga! 
 SBIRRI:  Die esser pazzo questo vecchio. [105] 
 KAPETAN:  Menatelo in pregion; lo faremo ben guarir della pazzia. [106] 
 Šesti prizor 
 VLAHO, NIKO, PIJERO, zatim LAURA 
 VLAHO: O Pijero, o Niko, vidjeste li feste? 
 NIKO: Što ono bi? Ja stojim  zamađijan . 
 PIJERO: Ali ja snim ovo, ali sam  javi  vidio? Dundo Maroje u Rimu, ah! 
 VLAHO: Rekoh li vam ja er ove feličitati lude malo duraju!  Spendza , kurve, vrag i njegov otac – oto ste vidjeli. 
 NIKO: Bogme je Dundo Maroje u Rim došao, i ove su oči vidjele! 
 PIJERO: Maro, drži se na kontu! [107] 
 VLAHO:  Pridat će kont ,  item  per dolce pisciar! [108]  Ja poznam ovoga starca, vražije je  impreze ; dezereditat [109]  ga će. Ma nemo'mo se oglušit; pođ'mo  g  bariželu i spovjeđmo mu kao rabota stoji, da  neboga  starca ne  stratra . 
 PIJERO: I rec'mo mu: sin mu je, za sinom je trčao. 
 VLAHO: I cijeć Mara pođ'mo štogodi, ako možemo,  napravit  i remedijat.  Intromecajmo  se među nje [110] ; ne valja ih tako  abandonat . 
 NIKO: Što t' para od onoga Marova  trata ?  Resolvat se  u čas i  fengat  onako  na improvisto  ne znat oca! 
 VLAHO: E, da  paka  ko će š njim remedijat? [111] 
 NIKO:  Chi ha tempo, ha vita [112] , a on je  astut  kao vrag; ma t' ćeš vidjet er će isplivat. 
 VLAHO: Isplivaće? Hoću da nađe  skužu [113]  da u oni čas nije oca poznavao, ma kao će dinare nać koje je spendžao? Za ostalo je sve  lasno . 
 PIJERO: Bogme će to mučno bit!  Stiamo a veder [114]  kao će ova rabota proć. 
 VLAHO: Pođ'mo brzo za ovoga starca pomoć. 
 LAURA:  Ah, signori, o gintilomeni, che rumor fu quello? [115] 
 VLAHO:  Signora, certamente non ve l' sappiamo dire . [116] 
 LAURA:  E dove andò signor Marino? [117] 
 PIJERO:  Non sappiamo certo dove se ne andò . [118] 
 LAURA:  Se lo vedete, di grazia, mandatemelo . [119] 
 NIKO:  Faremo volentieri, signora . [120] 
 VLAHO: ( »Signor Marin!«  Ono ime  delekta  me od sinjora.) 
 NIKO: (Osta  pomižana  ta  sinjorija  veće.) 
 Sedmi prizor 
 LAURA, SADI 
 LAURA:  Misser Sadi, non aveti lassato il collarin di perle? [121] 
 SADI:  Che so mi, signora. Signor Marin partì via e non mi disse altro . [122] 
 LAURA:  Mo tornerà ora ora egli; lasciatelo. [123] 
 SADI:  I denari chi mi darà? [124] 
 LAURA:  Non sapeti chi ve li darà? Forse che questo è la prima volta che abbiam comprato roba da voi? Che montan quelle trenta perle? [125] 
 SADI:  Non le posso dar per manco di cinque scudi l' una; che sarebbono: cinque via dieci – cinquanta, cento, cento e cinquanta scudi, montarebbono. [126] 
 LAURA:  In nome de Iddio, lasciatele; como torna signor Marino, subito vi contarà i denari . [127] 
 SADI:  Averia a caro esser con lui. [128] 
 LAURA:  Sadi, par che non vi fidate del fatto mio! [129] 
 SADI:  Non è, signora, che non mi fidi, ma era ben che ci fusse lui . [130] 
 LAURA:  Ci sarà anche lui, lasciatele; e ci son ora io, et io e lui siamo una istessa cosa . [131] 
 SADI:  So! Dio faccia esser sempre insieme, chè certamente voi avete lo amante degno di voi, et egli la signora degna de lui. Le perte che importa che io li porti con esso meco e torni da quà a un poco? [132] 
 LAURA:  Importa; chè io le voglio metter al collo, e non vorria che qualcheuno, vedendole e piacendogli; ve le pagasse qualche cosa di più, et io ne restasse priva. Conosco ben io la avarizia di voi altri ziudei . [133] 
 SADI:  Siamo quel che vol la signoria vostra, et farò quel che piace a quella . [134] 
 LAURA:  Spettate, scendo giù alla porta . [135] 
 SADI:  Per Dio, mal volentieri le lascio; non mi piacque quel che vidi correr quel vechio drieto il signor Marino. Sti giovani spendono alla cieca, se indebitano, inbrogliano et poi danno del sulzo. Quel vecchio pareva che dicesse: »I mei ducati!«, ducati nominava, il resto non intendevo. Ma questa signora altre volte me ha pagato liberamente; credo non mi mancarà neanche questa volta . [136] 
 LAURA:  Misser Sadi!' 
 SADI:  Eccovi le perle; sono trenta, contatele voi . [137] 
 LAURA:  Cinque, dieci, quindeci, vinti, vinti cinque, trenta, – sono tutte. Sadi mio, tornate da quà a una ora, et ser Marino vi contentarà i vostri cento e cinquanta šcudi. Queste perle portarò per amor di Signor Marino . [138] 
 SADI:  O, le vi stanno bene! Che possiate goderle in grazia del Signor Marino lungo tempo . [139] 
 LAURA:  Dio lo permetta . [140] 
 SADI: ( O che liberal gentilomo: ciò che ha non è suo! ) [141] 
 LAURA:  Sadi mio, se voi sapeste, queste cose me ha comprato d' un anno in qua, voi ve ne maravegliareste, forse per tre milia ducati di gioie, collane, vestimenti et altre cose . [142] 
 SADI:  Bon prò vi faccia, signora! Non posso più star con voi: io ho da far; da quà a una ora tornarò da voi . [143] 
 LAURA:  Andate in bona ora, Sadi mio caro . [144] 
 Osmi prizor 
 TRIPČE (sam) 
 TRIPČE: Odavna je rečena ona sveta riječ koja bi valjalo da je zlatom pisana:  »rumores fuge« [145] .  Majdeši ,  stiam frešchi per Dio: andar a combatter con li sbirri! [146]  Za koga? Za vraga i njegova oca, – za jednu bestiju mizeru kako uš! Ostavio me je na voštariju; jesu dvije ure jer je prošlo brijeme od objeda. Da vrag  vazme  njegovu zlu ćud; da ti dobročesti človik  uspomenu  za objed, za ručak [147] , za vraga, da ga vazme! Po četiri  vanđelje  i  Blaženicu  od Kotora, kao [148]  ova  bjestija  nije otac sinjora Mara: ono je sinjor i gospodar, a on je njeka mahnit. Drago mi je er se ne ukazah iz voštarije, da mi ne bi sinjor Marin za zlo imao. Umirem od glada, poću se  domom  založit dva bokuna  e andar a far i fatti mei [149] . I ja sam pošao  kortidžat  ljudi koje ne znam! Bjestije mene! [150]  Još da buđah s njim ter da ubodijaše [151]  sinjora Mara!  Quae par est? Cuius generis? [152]   Ostajah   in delitto [153]  š njime! Ubojica, po svetoga Tripuna! Vrag ti me vođaše  per farmi scavezzar il collo [154] . Ma Blaženica naša  devota  od Kotora  miraculosamente [155]   slobodi  me od velika zla. Hvala tebi net [156]  sam!  Personom  mogu slobodno i s otvorenijem čelom moje posle činit po Rimu. Oto, malo  uvrijedih  tobolac; kosta me  un boccal de vin [157] :  onomu njegovu čovjeku siromahu dah se napit, –  carità! [158]  Ne da mu ni jesti ni pit, a hoće da ga služi! A on i dobro učini, – u potrjebu ga abandona, – štica se unutra u voštariju kad se vidi da ga vuku  in  pržon [159] . Da' jesti sluzi i kareca' ga  in malora [160] , da za tebe na potrjebu skoči, ali mu sašij  prkno , da ne ije, i nasol' ga i stavi ga u  komin .  Mi moro di fame [161] , umrijeh od glada; poću dva bokuna izjesti. 
 Deveti prizor 
 BOKČILO, PRVI OŠTIJER i DRUGI OŠTIJER 
 BOKČILO: Jaoh si ve meni! Bijedan ja, u koji ve ti čas dođoh gdje ruka maha [162] , bogme, gdje ruka maha. Jao meni, jao! Gospara za kose odvukoše tamo, a bijedan ne znam hoće li i mene vodit. Ma koga sam vraga ja učinio? Zašto li me će vodit? Ma jaoh si ve bijednu meni, što vodiše – vodiše, dovodiše – mene dovedoše [163] . Bijedan, ne znam kud ću ni kamo ću! Putu nijesam vješ, jezika ne umijem, spendzice  truđahan  ne imam, ne poznavam čovjeka ni tko mene. 
 PRVI OŠTIJER:  Dove è costui? Se n' è fuggito il traditor! Eccolo, per Dio, che netta via. A, gaglioffo, ti netti e non voi pagar la oštaria? Il mangiar ti fu dolce, 'l pagar ti è amaro, n' è vero? [164] 
 BOKČILO: E, Maro [165] , gospar Maroje će platit. 
 PRVI OŠTIJER:  Che maro, dà quà quel caban; manigoldo! [166] 
 BOKČILO: Hajme, manigoda [167]  zove! Nijesam ja po Djevicu ništa, nijesam ja kriv! 
 PRVI OŠTIJER:  Cri, cri, canta ora kirieleison e letanie . [168] 
 BOKČILO: Jao meni, jao bijedan ja! Letanije? To da se ispovijem [169] ? Nijesam po križ Božiji! 
 PRVI OŠTIJER: »Boži, boži«,  che manigoldo! [170] 
 BOKČILO: Ajme, Božiji, Bogu da duh  pridam ! Nemo' zvat, gospodine, manigoda! Jao, nijesam kriv ja, jao! 
 DRUGI OŠTIJER:  Che diavolo urla quà? Che ha costui? [171] 
 PRVI OŠTIJER:  Non vol pagar la oštaria, e gli ho tolto il gabban . [172] 
 BOKČILO: Nijesam ja, gospodine! 
 DRUGI OŠTIJER:  Manda con giavolo sta bestia, introna mezza Roma con suo urlar . [173] 
 PRVI OŠTIJER:  Che manigoldo, ne? [174] 
 DRUGI OŠTIJER:  Rendegli el gabban e mandalo con giavolo; quel vecchio pagarà per lui . [175] 
 PRVI OŠTIJER:  E dov' è 'l vecchio? Non vedeste voi che fu menato in pargione? [176] 
 DRUGI OŠTIJER:  Ci è non so che del suo in casa; siamo securi . [177] 
 PRVI OŠTIJER:  Dunche gli rendo il gabban? [178] 
 DRUGI OŠTIJER:  Rendeglielo . [179] 
 PRVI OŠTIJER:  Tò, va via! [180] 
 BOKČILO: Ah, da te Bog pomože, Djevica te krunila krunom! Majko Djevo, smili ve se, – tebi hvala!  Korunicu  veće da t'  pojem , zavjetujem se, svaku subotu. Majko od sirota, skapulah! Nije nikoga! Ma, bijedan, što veće isčekujem? Prida' nogami, Bokčilo! Ma, tužan,  kudi  ve ću? Kamo li ću nevješ opet u stupicu upasti? Poću se ovamo s strane gdjegodi skrit i čekat jeda tko od našijeh prođe.  Žeđahan  sam, a srdačce mi je utrnulo. Djevo Majko, u tvoje ruke! 
   
 Deseti prizor 
 POMET (sam) 
 POMET: Je li čovjeku na svijetu srjeća u ruci kako je meni? Je li itko pod nebom gospodar od ljudi kako sam ja? Bez mene se nitko ne može pasat, bez mene se ljudi ne umiju obrnut. Gdje nije Pometa, tu nije ništa učinjeno; gdi nije Pometova konselja, tu sve stvari naopako idu. Zatoj se je dobro reklo: čovjek valja za sto ljudi, a sto ne valjaju za jednoga. Ja maloprije otidoh za ispitat od došastja Dunda Maroja; oto t'  cum fustibus et laternibus [181]  vuku Dunda Maroja u tamnicu! Gledam ali ja snim ali bilj [182]  vidim – Dunda Maroja među Irudi i Pilati [183]  gdje ga vode kao Barabu! A njeki tri iz Dubrovnika, amanti od Prijekoga [184] ,  došli su s malom gracijom  g bariželu, govoreći:  »Capetano, el è un di nostri, lasciatelo – è suo padre« [185] . A barižeo im odgovara:  »Che padre, che di nostri, che lasciar! Ognun largo!« [186]  Istom se čovjek, pravi čovjek sunu: Pomet dođe, – s strane, dijeti [187] ! S  reverencijom  se poklonih Dundu Maroju, a kapetana s reverencijom  salutah ; a barižeo je vas moj, a tko Pometu nije prijatelj u Rimu? Bariželu rekoh dvije riječi na uho.  Vlah  Vlaha  potište , a  katunaru   kletište ! [188]   In pocis verbibus intendiantur vobis [189]  – razumje me! Dundo mi Maroje ukratko spovidje kao je rabota prošla, a meni se srce obeseli. A smijeh mi dohodi od trata sinjora Mara:  »Non ti conošco«! [190]  Šuma t' mati, ne poznavam te! Ne htje da pozna oca, ma ga će, bogme, i za nevolju poznat. Tudeško, moj idolu, sada se drži, tvoja je sinjora!  Or [191]   ja s  reputacijoni  slušam i stojim kao gospar čovjek, a Dundo se je Maroje  ukuvečio , ter mi se priporučuje; a ja stojim  sulle mie reputazioni [192] . Rekoh: »Ne brini se, napravićemo tu rabotu«. Druge dvije riječi rekoh bariželu na uho, – uhitih Dunda Maroja za ruku, tako i odšetah š njim. I starac poče mi baretu  skidavat , a zahvaljuje mi; a ja: »Nea bareta stoji«. 
 A sinjor Marin mi prijeti! Ah, hoću danaska da zna što je Pomet, što je čovjek  virtuoz , čovjek  virtutibus praedutus! [193]  Odpravih Dunda Maroja s onjezijema trijema vlasteličići,  spačah  se od njega najbrže, – znam mu ćud: držao bi me s sobom tri dni i tri noći u postu i u  penitenciji .  Odkinuh  se i rekoh: »Imam posala, velicijeh posala, dostojnijeh Pometa  baše «. Pomete, da, Pomete, pače plemeniti kralju i gospodine, Pometov trbuše  sofriktani , veseli se, hrani se na delicije, na zalogaje, na manu nebesku, na vareno, na pečeno, na  prigano , na  podprigano , na tortice drage, na  sapuriće   incukarade  i s vodicom  rusatom , na jetrice slatke od kapunića, na guske, na patke, na paune, na galine od Indijana [194] , blaženstvo vječno! Za tebe Pomet sve  stenta , za tebe se sve ovo  spravlja , kralju i gospodine! Ti si moj, ja sam tvoj; ti meni gospodar, a ja tvoj sluga i  pudar , – pudar, bogme, pudar, er ja tebe čuvam od zla čovjeka – od octa i  blute , od goveđega mesa i od tjezijeh  poltronarija ; a ti me ne  pretiliš  inijem neg  bratkovinom  i smokvami. – Ma tko ide ovamo? Popiva je. 
 Jedanaesti prizor 
 POPIVA, POMET (sakriven), zatim PETRUNJELA 
 POPIVA: Chi t'ha fatto quelle šcarpe,  che ti stan sì ben,  che ti stan sì ben? [195] 
 POMET: (Popijeva!) 
 POPIVA: Che ti stan si ben,  Gernietta,  che ti stan sì ben? [196] 
 POMET: (Bogme te ću domalo još  vidjet  plakat.) 
 POPIVA: Petrunjela! 
 PETRUNJELA: Brajo! 
 POPIVA:  Srčano  zeljice [197] , uzmi ovo. 
 PETRUNJELA: Moj gorki  pelinku , dobar mi si došao kad si donio. 
 POPIVA: Moje slatko  nespanje , Petrunjelice, kolikrat me si činila ne spat! 
 PETRUNJELA: Što to, brižan? 
 POPIVA: Gdi je sinjora? Čuje li nas sinjora? 
 PETRUNJELA: Onamo se grije u onoj  kamari  na  kaminati , govori slobodno. 
 POPIVA: Uzmi ovu  pratež ! Jaoh si ve, moja nemoći, Petrunjelice,  huda  ptičice, vidiš kao te hranim, a ti tvrđa kamena,  sjetnico , komu se hraniš? [198]  Zločesto' starosti? 
 Daj se, daj se, a ne haj se,  daj se za me i udaj se;  nećeš lačna sa mnom biti,  zimi vruća, hladna liti. 
 POMET  (iz kantuna):  (Ah, pse jedan, i Petrunjele mi se  hitaš ?!) 
 PETRUNJELA: Hoću, hoću, tugo moja,  misli, nesnu, za bit tvoja;  buduć moja  dat  se i dati  misli ću se, da ti 'e znati. 
 POMET: (Popiva, proždri toj!) 
 PETRUNJELA: I zbogom! Poću večeru kuhat: 
 POPIVA: Drag džilju,  kad ne sad,  kadgodi,  bit su  rad . 
 PETRUNJELA: Rozico ,  da čekaj,  još će doć  danak taj. 
 POPIVA: Jaoh, ako nije došao, veće i ne došao! 
 PETRUNJELA: K sebi ruke [199] , ja t' velju [200] ! 
 Dvanaesti prizor 
 POMET, BOKČILO 
 POMET: Nut psa  prozuntoza , ja te ću domalo poslije [201] . Ko ovo ovamo  bata  na klopcijeh [202] ? Fodža nova [203]  u Rimu, para dubrovački tovijernar. Odkle si ti? Tko si ti? 
 BOKČILO: Ah, Majko blaženico Luncijato, hvala tebi! 
 POMET: Bogme je Dubrovčanin! [204] 
 BOKČILO: Iz Dubrovnika sam! E,  Pomo , Pomete, nea mi ti ručicu celivam. 
 POMET: Tko je ovo? 
 BOKČILO: Bokčila ne poznavaš? Koliko si vinca na mojoj tovijerni popio, a zaboravio me si! 
 POMET: Bokčilo, pjanico, ti li si? Koje te u Rim dovedoše na ova vina, na  ogrestiju ?! 
 BOKČILO: Moja nesrjeća! S gospodarom sam Marojem došao, da ga ubije Bog! Trča za sinom Marom s  pužetom , i tamo ga odvedoše; ne znam k vragu gdi je, a mene je ostavio. Ni umijem jezika ni sam vješ mjestu, a što je najveća, jaoh si ve tužnu meni, nije spendzice! 
 POMET: Ta je, Bokčilo, najveća! (Ovo mi  okazijoni ! Sad mislim učinit trat, jedan trat; nu gleda'te!) Bokčilo, sve znam: sad te ću uputit kao ćeš otit gosparu i kao ćeš miran bit. 
 BOKČILO: Ah, Majka te od sirota pomogla! 
 POMET: Pođi na ona vrata  ondi  i pokuca', i reci: »Je li Popiva gori?« Popiva ti se će ozvat; reci mu: »Trči najbrže, gospodaru ti je otac došao, gospar Maroje, i donio je veće sto  tavula   džambjelota  i toliko vrjeća papra i druzijeh prateži za  trijes  tisuć dukata; trči na voštariju  'od zvona',  er ga su tamo njeki tri vlasteličići poveli«; i reci mu da ga povede doma i da starca  guverna , dokle Maro dođe. I ne govori er te sam ja poslao. Siromaše, trči najbrže, tuj ćeš doć gdje ćeš pit, jesti i počinut kao kralj. 
 BOKČILO: Zahvaljam, Pomo, da ti Bog plati! Na ona li vrata? 
 POMET: E, na ona vrata. – (Poću iz kantuna virit hoće li umjet opravit.) 
 Trinaesti prizor 
 BOKČILO, POPIVA, POMET (sakriven), zatim LAURA 
 BOKČILO: Tik, tok! 
 POPIVA: Tko je ovo? 
 BOKČILO: Jeda je Popiva gori, Marov sluga? 
 POPIVA: Tko je ovo? Tko Popivu pita? 
 BOKČILO: Bokčilo je iz Dubrovnika, stari sluga, a staroga gospara Maroja. 
 POPIVA: Odkle ideš ti? 
 BOKČILO: Gospar je stari  došao na proštenje [205] . 
 POMET: (Dobro! Ovo ga ja nijesam naučio.) 
 BOKČILO: I donio je džambjelotâ  tabulâ  veće stotinu [206] , i vrjećâ papra i  čafrana  drugu stotinu... 
 POMET: (Aferin Bokčilo, ni ovo ga nijesam naučio.) 
 BOKČILO: ... i robe graciju  de Diu [207]  veće za peset hiljada  munite  dukata. 
 POPIVA: Bokčilo, ti li si? 
 BOKČILO: Popo, Popiva, sidi doli, da mi ti je ručicu  tegnut ; živi se vide kadgodi, a mrtvi nikada. 
 POPIVA: A, Bokčilo, dobru nam si  nôvu  donio! Da mi ti se je dat napit. 
 BOKČILO: Ovo je dubrovačko dijete: blaženo mlijeko, koje sisa! 
 POPIVA: Sinjora, čula si? 
 LAURA: Čula sam. 
 POPIVA:  Bone nove! [208] 
 LAURA:  Bone! [209]  Čin' da ta čovjek uzide gori. 
 POPIVA: Bokčilo, veli gospođa da uzideš gori. 
 BOKČILO: Pate [210] , za posluh sam. 
 Četrnaesti prizor 
 POMET (sam) 
 POMET: Dobro, dobro, bože! Ovo trata, ovo  novele [211] ! S Pometom imate što činit,  kanaljo , neljudi, siromasi! Pomet se s vami rve. Poću sada nać Dunda Maroja  alla oštaria della campana [212] , ter mu ću sve spovidjet i naučit ga ću da s Popivom  unjiga , dokle ga doma povede. Kad im Dundo Maroje u kuću uljeze, to prve će fačende  trjeske , bune [213]  bit, konti se će iskat, – dinari su spendžani! Tot ja i moj Tudešak, ostasmo  eredi delli beni di condan signora Laura [214] .  Fora , fora bez  mjedi ! [215]  U Dubrovnik, s vragom, na krinicu juhe i na deset peča u dinaru mesa [216] . Poletjeh veće ovi posao opravit. 
 Petnaesti prizor 
 MARO (sam) 
 MARO: Hajmeh, nesrjećo,  krudela  nesrjećo, veoma ti me ubi, veoma ti me ucvili! Ah,  lakomosti  od otaca! A oci vragovi, neprijatelji mira i  goja  i  kontenta  od sinova!  Desponjao  se je u Rim doć za ruinat me, za umorit me! Krudeo čovjek, veće ljubi dinar neg sina, jednoga sina koga ima. S kojom je gracijom došao [217] , gdje li me je našao! Vrag uzeo čas i hip kad nijesam prije dan umro, er umrah [218]  miran; a sada ovi krudeo čovjek hoće da vodim desperan život, da provam muke pakla. »Dukate, dinare!« Vrag uzeo dukate, makar i tko ih kuje, pokli se kažu, kad se pendžaju, toliko slaci [219] , a kad se spendžaju, zmije, lavi koji nam srce deru i ijedu [220] . Ovi mi će vrag ktjet konte iskat, – konte! U vraga ti konti! Došao je skapulavat što je u morske pučine  utonulo . Vrag uzeo i dinare, makar i njega! 
 Je li na svijetu nesrjećniji čovjek od mene? Ima li ijedan sin ovakoga oca kako i ja? Stoje li ičigove stvari gore neg moje? A sve je uzrok ovi ne otac ma smrt moja! Oni krudeo čovjek, ajme, osramotio me je; što ću sada, ter prid sinjorom Laurom? Hajme, sinjora Laura, strah me je er te ću izgubit, strah me je er ću i život izgubit. Jaoh, izgubio se sam, ne znam ni kud hodim ni što činim, ni znam što ću. Sinjori ove tuge ne valja da spovijedam. Sinjore neće tuga ni tužnijeh amanata;  dijele dobro brijeme  sa  amanti , od zla brjemena neće dijela. Poću nać Popivu i š njim deliberat [221]  kako se imam vladat. 
 Bilješke 
 
 
           [1]    sluga  – sluškinja
     
 
           [2]    tko je namuran nije sam –  tko je zaljubljen, nije pri sebi, lud je
     
 
           [3]    peča vitelja mesa od mlijeka –  komad mesa od mladog teleta koje je još
sisalo ( od mlijeka )
     
 
           [4]    krajijeh  – krajevima
     
 
           [5]    turdius inter avibus  (lat.) – drozd među pticama (pravilno bi bilo:  turdus inter aves )
     
 
           [6]    in estasis  (lat.) – u ekstazu
     
 
           [7]    »Signor patron, comanda!«  (tal.) – Gospodaru gazdo, zapovijedaj!
     
 
           [8]    far bona ciera!  (tal.) – veseliti se!
     
 
           [9]    mi štar mal!  (tal.) – ja biti loše!
     
 
         [10]    Mi morir, se non aver la signora  ... (tal.) – Ja umrijeti ako ne dobiti
gospu; ja biti tužan, ja ne moći jesti. Ti brzo jesti, ići u gospa, obećati
tisuću dukata, dvije tisuće. Bolje potrošiti dukate, nego izgubiti život
     
 
         [11]    u meni –  u sebi
     
 
         [12]    Trink, misser Ugo, star allegro, signora star vostra  (tal.) – Trink
(pijte), gospodine Ugo, biti veseo, gospa biti vaša
     
 
         [13]    antar!  (tal.) – ići!
     
 
         [14]    Antar, signor  (tal.) – Ići, gospodine
     
 
         [15]    Ma se je trijeba s bremenom akomodavat –  ali se treba prilagoditi
vremenu (jedna od glasovitih Pometovih izreka)
     
 
         [16]    vjertuozu  – virtuozom
     
 
         [17]    Kralj je čovjek od ljudi, kad se umije vladat –  »adaptirana sintetična
definicija Machiavellijeva poimanja idealnog vladara, koji, obdaren »vrlinom« i
svladavajući »fortunu«, u velikim razmjerima države ostvaruje ono što Pomet
želi postići u mikrokozmu komedije.« (F. Čale)
     
 
         [18]    Nije ga imat dinâr  – Nije dovoljno samo imati novaca
     
 
         [19]    er tizijeh druzi čine pjet –  jer te drugi tjeraju da pjevaju
     
 
         [20]    ugodit zlu bremenu –  prilagoditi se nevoljama
     
 
         [21]    Svakijem kami!  – »sa svakim (se treba snaći), da ga đavo nosi« (Kolendić)
     
 
         [22]    Ovaki ljudi renjaju!  – Eto kakvi ljudi vladaju!
     
 
         [23]    Ma sam zaljezao u veliku konsideracijon –  Baš sam se dao u veliko
razmišljanje
     
 
         [24]    s svojijem –  s njegovim
     
 
         [25]    od naufradžija –  od brodoloma
     
 
         [26]    fate largo!  (tal.) – odmaknite se!
     
 
         [27]    Srce mi dava –  slutim
     
 
         [28]    far faccende  (tal.) – učiniti djela
     
 
         [29]    ni Čezar ni Šila ni Marijo –  rimski diktatori Gaj Julije Cezar (100-44.
pr. n. e.), Kornelije Lucije Sula (138-78. pr. n. e.) i Gaj Marije (157-86. pr.
n. e.)
     
 
         [30]    triunfus caesarinus  (lat.) – pobjeda dostojna Cezara (pravilno latinski
bi bilo:  triumphus Caesarianus )
     
 
         [31]    krv poteže na svoga –  krv vuče svoga k svome
     
 
         [32]    peci loj, ter se goj  – dubrovačka poslovica, znači: »ostavi me na miru«,
a nalazi se i u  Veneri , stih 120.
     
 
         [33]    galantina  – odnosi se na kurtizane koje posjećuje Pomet, a koje su
sasvim sigurno »nižeg ranga« od Laure
     
 
         [34]    Među crjevjara  – ulica u Dubrovniku u kojoj su bile postolarske radnje,
gdje su mladići zaskakali i štipali godišnice koje su tamo slale gospodarice,
spominje se na više mjesta u Držićevim dramama, a i kod Nalješkovića
     
 
         [35]    manenštine  – mahniti mladići
     
 
         [36]    ni se vabim –  niti me ne privlače
     
 
         [37]    Rekla je doć...  – dubrovačka poslovica: »rekla je doć, ma ne ima cokula«
     
 
         [38]    hode  – hodeći, dok je hodala
     
 
         [39]    moja  – svoja
     
 
         [40]    Sadi  se ne sklanja
     
 
         [41]    Dobro čini, dokle dava –  dobro Laura čini što ga tako voli dok on na nju
troši dukate
     
 
         [42]    stâr  (mlet.  staro ) – posuda kojom se mjeri žito i sl, odnosno
mjerna jedinica za žito
     
 
         [43]    moj gospodar –  to zapravo ne pripada upravnom govoru, jer je Tudešak
Pometu gospodar a ne Petrunjeli
     
 
         [44]    neće ti moć bit –  neće ti biti moguće opet je odbiti
     
 
         [45]    Prova' ga  – neka ga iskuša (očigledno se odnosi na Laurinu profesiju)
     
 
         [46]    Dalmatinka  – Laura je zapravo Mande Krkarka (Korčulanka); Pomet želi
reći da je prava Dalmatinka, jer je konzervativna i nije praktična
     
 
         [47]    uzmi  – neka uzme
     
 
         [48]    ako ćeš –  ako hoćeš
     
 
         [49]    Sve joj ću ja spovidjet od mene do nje –  Reći ću joj sve što znam
     
 
         [50]    istrijebila  – očistila od ušiju; dotjerala, profinila
     
 
         [51]    kostume  – običaje, ponašanje
     
 
         [52]    izrizikao bule i bulin –  odnosi se na i u to vrijeme popularnu igru
boće, balote; »Pomet hoće da kaže da bi se na kurtizane moglo sve svoje
potratiti i ostati bez ičega isto onako, kao kad se kod boćanja ostaje kratkih
rukava, kad se sve kugle potrate na bulu i bulin« (Vinja)
     
 
         [53]    promijenit će fantaziju  – promijenit će mišljenje
     
 
         [54]    ispod kunja frescijem –  koji su tek izašli ispod nakovnja
     
 
         [55]    Contrarius contradia curabuntur!  (lat.) – oprečno se liječi oprečnim
(pravilno bi bilo:  contraria contrariis curantur ); »osnovno načelo
alopatije, obratno od homeopatskog načela 'slično se liječi sličnim'« (Čale)
     
 
         [56]    Šćavuša  – Šćavonka, Dalmatinka
     
 
         [57]    in literis  (lat.) – (isto što i dolje  in literaturis ): u
književnim spisima
     
 
         [58]    doktrinu će naučit –  smisao: očitat ću joj bukvicu
     
 
         [59]    er je nje posao –  jer se o njoj radi
     
 
         [60]    na brijeme –  u pravom času
     
 
         [61]    O, Piero, per amor de Iddio  (tal.) – O, Pijero, za ljubav Božju
     
 
         [62]    Per Dio  (tal.) – Bogme
     
 
         [63]    za manje spendžat a veće akumulat –  za manje potrošiti a više uštedjeti
     
 
         [64]    in fine  (tal.) – napokon, uostalom
     
 
         [65]    Bogme sam od tvoje –  Bogme se slažem s tobom
     
 
         [66]    njih  – njihov
     
 
         [67]    je li ga gdje peču  – ima li gdje komad
     
 
         [68]    bevegna  (tal.) – dobro došao
     
 
         [69]    primijera  – vrsta kartaške igre
     
 
         [70]    misser Nicolo  (tal.) – gospodine Nikola
     
 
         [71]    misser Pietro  (tal.) – gospodine Pijero
     
 
         [72]    u velutu ste –  »Držić je lijepo ocrtao razliku između Vlaha i druge
dvojice mladića. Vlaho je kao trgovac skromnije odjeven, čuva svoje dukate pa
drugačije negoli oni gleda na Marovu rastrošnost.« (F. Čale)
     
 
         [73]    mjedeničar  – škrtac koji ne da iz ruke niti sitan bakreni novac
(mjedenicu)
     
 
         [74]    dokle se vjerim –  htio je od njega posuditi dukata dok se ne zaruči (dok
ne dobije miraz od mladenkine obitelji)
     
 
         [75]    pišina  (tal.  piscina ) – kada, bazen
     
 
         [76]    Čuo sam da od bačava karatjele je učinio –  čuo sam da je od velikih
bačava načinio malu burad (dubrovačka poslovica, značenje: upropastiti nešto)
     
 
         [77]    fratello  (tal.) – brate
     
 
         [78]    O, quella giovene, como si chiama ... ?  (tal.) – Djevojko, kako se zove
ta gospođa što tu stanuje?
     
 
         [79]    Xe mia signora, misser  (tal.) – To je moja gospodarica, gospodine
     
 
         [80]    čovjek je –  odrastao je
     
 
         [81]    kolende  – poklon za Novu godinu; »samo što su raspušteni mladići iz
Dubrovnika 'davali kolende' naivnim služavkama, a i ove su 'dolazile po
kolende' sa sasvim prozirnim ciljevima zavođenja« (Kolendić)
     
 
         [82]    Ne ćamam se... –  Više se ne zovem Milica, Petrunjela se zovem
     
 
         [83]    Petruniella, che ragionamenti sano quei? ...  (tal.) – Petrunjela, kakvi
su to razgovori? Nisam li ti rekla da ćeš dobiti batina, nesretnice?
     
 
         [84]    Madonna, ghe son signori Ragusei ...  (tal.) – Gospo, ovi su gospoda
Dubrovčani, krv nije voda, malo razgovarati, pusti me
     
 
         [85]    Entra in casa, desgraziata – Sadi, entra in casa  (tal.) – Uđi u kuću,
nesretnice. – Sadi, uđi u kuću
     
 
         [86]    Signora bella, non entrate in collera, vi siamo servitori  (tal.) –
Lijepa gospo, ne ljutite se, vaši smo sluge
     
 
         [87]    Olà  (tal.) – Hej!
     
 
         [88]    Al corpo de Iddio  (tal.) – tako mi tijela Božjeg
     
 
         [89]    Siate li ben venuti!  (tal.) – Dobro ste došli!
     
 
         [90]    O, ben trovato, signor Marino!  (tal.) – O, dobro te našli, gosparu
Marine!
     
 
         [91]    Che bone nove?  (tal.) – Što ima nova?
     
 
         [92]    N' è vero, anima mia bella?  (tal.) – Nije li tako, dušo moja
lijepa?
     
 
         [93]    Tutto quel che piace a vostra signoria, signor Marino  (tal.) – Sve je
onako kako je vašem gospodstvu drago, gospodine Marine
     
 
         [94]    U kolajini! U velutu!  – Maroju je Marov luksuzni život neprihvatljiv,
pored toga i zato što je dubrovačka vlast često zabranjivala luksuz i
pomodarstvo, primjerice, ogrlice i narukvice, pa i kolače (marcipan), što je
već spomenuto
     
 
         [95]    Chi sete voi, omo dabben? Che volete?  (tal.) – Tko ste vi, dobri
čovječe, što želite?
     
 
         [96]    »Che volete?!«  (tal.) – »Što želite?!«
     
 
         [97]    Non vi conošco, andate con Dio!  (tal.) – Ne poznajem vas, idite zbogom!
     
 
         [98]    Čini me se ne znat!  – Pravi se da me ne poznaje!
     
 
         [99]    È pazzo costui!  (tal.) – Ovaj je lud!
     
 
 [100]    Arme! Con arme! – Signor capetan, mi vol ammazzar costui!  (tal.) –
Oružje! S oružjem! – Gospodine kapetane, ovaj me želi ubiti!
     
 
 [101]    El barigello et li sbirri  (tal.) – Kapetan i žbiri
     
 
 [102]    Piglia, piglia!  (tal.) – Drž' ga, drž' ga!
     
 
 [103]    Sta forte! Dà quà quel curtel!  (tal.) – Miruj! Daj ovamo taj nož!
     
 
 [104]    Lasciate che ammazzo  (tal.) – Pustite da ubijem...
     
 
 [105]    Die esser pazzo questo vecchio  (tal.) – Mora da je lud ovaj starac
     
 
 [106]    Menatelo in pregion; lo faremo ben guarir della pazzia  (tal.) – Odvedite
ga u tamnicu, tamo ćemo ga dobro izliječiti od ludosti
     
 
 [107]    drži se na kontu!  – pazi se!, čuvaj se!
     
 
 [108]    item per dolce pisciar  (lat.-tal.) – Položit će račun i za slatko
mokrenje ( item  je latinski izraz iz trgovačke terminologije, iz ugovora,
popisa robe i kod sličnih nabrajanja, a znači nadalje, također)
     
 
 [109]    dezereditat  – razbaštiniti
     
 
 [110]    nje  – njih
     
 
 [111]    da paka ko će š njim remedijat? –  a kako će poslije s njim izgladiti
stvari?
     
 
 [112]    Chi ha tempo, ha vita  (tal.) – Tko ima vremena, ima i života (tko ima
vremena da se snađe, naći će načina da se spasi; toskanska poslovica)
     
 
 [113]    Hoću da nađe skužu –  recimo da nađe izgovor
     
 
 [114]    Stiamo a veder  (tal.) – Da vidimo
     
 
 [115]    Ah, signori, o gintilomeni ... ?  (tal.) – Ah, gospodo, o, plemići, kakva
je to galama bila?
     
 
 [116]    Signora, certamente non ve l' sappiamo dire  (tal.) – Gospo, doista vam
ne znamo pravo reći
     
 
 [117]    E dove andò signor Marino?  (tal.) – A kamo je otišao gospodin
Marin?
     
 
 [118]    Non sappiamo certo dove se ne andò  (tal.) – Nemamo pojma kamo je
otišao
     
 
 [119]    Se lo vedete, di grazia, mandatemelo  (tal.) – Ako ga vidite, budite
ljubazni, pošaljite mi ga
     
 
 [120]    Faremo volentieri, signora  (tal.) – Rado, gospo
     
 
 [121]    Misser Sadi, non aveti lassato il collarin di perle?  (tal.) – Gospodine
Sadi, jeste li ostavili bisernu ogrlicu?
     
 
 [122]    Che so mi, signora. Signor Marin ...  (tal.) – Što ja znam, gospo. Gospodin
Marin je otišao a nije mi ništa rekao
     
 
 [123]    Mo tornerà ora ora egli; lasciatelo  (tal.) – Ali on će se odmah
vratiti, ostavite je (ogrlicu)
     
 
 [124]    I denari chi mi darà  (tal.) – A tko će mi dati novac?
     
 
 [125]    Non sapeti chi ve li darà? ...  (tal.) – Zar ne znate tko će vam
ga dati? Zar je to prvi put što smo robu kupili kod vas? Koliko stoji tih
trideset bisera?
     
 
 [126]    Non le posso dar per manco ...  (tal.) – Ne mogu ih dati jeftinije od pet
škuda po komadu; a to bi bilo: pet puta deset – pedeset; stotinu, stotinu i
pedeset škuda, toliko bi stajali
     
 
 [127]    In nome de Iddio, lasciatele ...  (tal.) – Za ime božje, ostavite ih; čim
se vrati gospar Marin odmah će vam izbrojati novce
     
 
 [128]    Averia a caro esser con lui  (tal.) – Rado bih to s njim uredio
     
 
 [129]    Sadi, par che non vi fidate del fatto mio!  (tal.) – Sadi, vi kao da
nemate u mene povjerenja!
     
 
 [130]    Non è, signora, che...  (tal.) – Nije, gospo, da nemam povjerenja,
ali dobro bi bilo da je on tu
     
 
 [131]    Ci sarà anche lui, lasciatele ...  (tal.) – Bit će i on ovdje,
ostavite ih; a sad sam ja tu, a ja smo i on jedno te isto
     
 
 [132]    So! Dio faccia esser sempre insieme ...  (tal.) – Znam! Daj Bože da
uvijek budete zajedno, jer zaista imate ljubavnika koji je dostojan vas, a on
ima gospu koja je njega dostojna. Što smeta da ponesem sobom bisere i da se za
kratko vrijeme vratim?
     
 
 [133]    Importa; chè io le voglio metter al collo ...  (tal.) – Smeta, jer
hoću da ih stavim o vrat, a ne bih htjela da ih tko vidi i da mu se svide pa da
ih plati nešto više te da ostanem bez njih. Znam ja dobro koliko ste lakomi vi
Židovi
     
 
 [134]    Siamo quel che vol la signoria vostra ...  (tal.) – Mi smo onakvi kakve
hoće vaše gospodstvo, i učinit ću kako je vama drago
     
 
 [135]    Spettate, scendo giù alla porta  (tal.) – Počekajte, sići ću dolje
na vrata
     
 
 [136]    Per Dio, mal volentieri le lascio ...  (tal.) – Bogami, nerado ih
ostavljam. Nije mi bilo drago vidjeti kako onaj starac trči za gospodinom
Marinom. Ti mladići troše bezobzirno, zaduže se, varaju pa odmagle. Onaj starac
kao da je govorio: 'Moji dukati!'. Dukate je spominjao, ostalo nisam razumio.
Ali ova me je gospa inače darežljivo isplaćivala; valjda mi ni ovaj put neće
ostati dužna
     
 
 [137]    Eccovi le perle; sono trenta, contatele voi  (tal.) – Evo vam bisera, ima
ih trideset, prebrojite ih vi
     
 
 [138]    Cinque, dieci, quindeci, vinti ...  (tal.) – Pet, deset, petnaest,
dvadeset, dvadeset i pet, trideset – svi su na broju. Dragi Sadi, vratite se za
jedan sat, pa će vam gospodin Marin platiti vaših stotinu i pedeset škuda. Ove
ću bisere nositi za ljubav gospodina Marina
     
 
 [139]    O, le vi stanno bene! ...  (tal.) – O, dobro vam pristaju! Dugo u njima
uživali za ljubav gospodina Marina
     
 
 [140]    Dio lo permetta  (tal.) – Dao Bog
     
 
 [141]    O che liberal gentilomo: ciò che ha non è suo!  (tal.) – O,
galantna li plemića: što ima nije njegovo!
     
 
 [142]    Sadi mio, se voi sapeste ...  (tal.) – Moj Sadi, da znate što mi je sve
kupio ima godinu dana, začudili biste se: možda za tri tisuće dukata nakita,
ogrlica, haljina i drugih stvari
     
 
 [143]    Bon prò vi faccia, signora! ...  (tal.) – Neka vam je na sreću,
gospo. Ne mogu se više s vama zadržati, imam posla; za jedan sat ću vam se
vratiti
     
 
 [144]    Andate in bona ora, Sadi mio caro  (tal.) – Sretno pošli, dragi moj Sadi
     
 
 [145]    rumores fuge  (lat.) – izbjegavaj glasine (»Rumores fuge, ne incipias
novus auctor haberi« – »Izbjegavaj glasine, da te ne počnu smatrati novim
autorom klevete«, Katon,  Distisi,  I, 12)
     
 
 [146]    stiam frešchi per Dio: andar a combatter con li sbirri  (tal.) – jao si
ga nama, bogme: poći se sa žbirima tući!
     
 
 [147]    za ručak –  za doručak (ako već ne za objed)
     
 
 [148]    kao  – kao da
     
 
 [149]    e andar a far i fatti mei  (tal.) – i gledati svoj posao
     
 
 [150]    Bjestije mene! –  Baš sam životinja!
     
 
 [151]    Još da buđah s njim ter da ubodijaše –  još da sam bio s njim i da je
ubo...
     
 
 [152]    Quae par est? Cuius generis?  (lat.) – »Čemu je slično? Kojega je roda?«
(tipična sudska pitanja)
     
 
 [153]    in delitto  (tal.) – suučesnik u zločinu
     
 
 [154]    per farmi scavezzar il collo  (tal.) – da mi slomije vrat
     
 
 [155]    miraculosamente  (tal.) – čudotvorno
     
 
 [156]    net  (tal.  netto ) – čist
     
 
 [157]    un boccal de vin  (tal.) – vrč vina (kao što je obećao Bokčilu i ispunio
obećanje)
     
 
 [158]    carità  (tal.) – milosrđe
     
 
 [159]    in pržon  (tal.) – u zatvor
     
 
 [160]    in malora  (tal.) – do vraga
     
 
 [161]    Mi moro di fame  (tal.) – Umirem od gladi
     
 
 [162]    gdje ruka maha –  gdje se zamahuje oružjem
     
 
 [163]    dovedoše  – u Rim, gdje se ne zna snaći
     
 
 [164]    Dove è costui? ...  (tal.) – Gdje
li je onaj? Pobjegao je varalica! Evo ga, bogme, gdje bježi. Hej, lopove, kidaš
i nećeš da platiš oštariju? Slatka ti je bila hrana, a plaćanje ti je gorko,
zar ne?
     
 
 [165]    Maro  – talijanski  amaro  (gorko) Bokčilo je razumio kao Maro
     
 
 [166]    Che maro, dà quà quel caban; manigoldo!  (tal.) – Kakav pusteni
dubačac, daj ovamo taj ogrtač, lupežu! ( maro  na talijanskom znači
pusteni dubačac, vrsta biljke)
     
 
 [167]    manigoda  – osim lupež, nitkov, ta je riječ u Dubrovniku značila i krvnik
     
 
 [168]    Cri, cri, canta ora kirieleison e letanie  (tal.) – Kri, kri sad pjevaj
kirije elejson i litanije
     
 
 [169]    ispovijem  – ispovjedim (prije pogubljenja)
     
 
 [170]    che manigoldo!  (tal.) – kakvog li lopova!
     
 
 [171]    Che diavolo urla quà? Che ha costui?  (tal.) – Koji vrag tu urla?
Što je ovome?
     
 
 [172]    Non vol pagar la oštaria, e gli ho tolto il gabban  (tal.) – Neće da
plati troškove pa sam mu oduzeo ogrtač
     
 
 [173]    Manda con giavolo sta bestia, introna mezza Roma con suo urlar  (tal.) –
Pošalji k vragu tog magarca, pola će Rima zaglušiti svojim urlanjem
     
 
 [174]    Che manigoldo, ne?  (tal.) – Kakva li lopova, zar ne?
     
 
 [175]    Rendegli el gabban e mandalo ...  (tal.) – Vrati mu ogrtač i pošalji ga k
vragu; onaj će starac za njega platiti
     
 
 [176]    E dov' è 'l vecchio? Non vedeste voi che fu menato in pargione? 
(tal.) – A gdje je stari? Zar niste vidjeli da su ga odveli u tamnicu?
     
 
 [177]    Ci è non so che del suo in casa; siamo securi  (tal.) – Ima nešto
njegova ovdje u kući, sigurni smo
     
 
 [178]    Dunche gli rendo il gabban?  (tal.) – Da mu, dakle, vratim ogrtač?
     
 
 [179]    Rendeglielo  (tal.) – Vrati mu ga
     
 
 [180]    Tò, va via!  (tal.) – Na, idi!
     
 
 [181]    cum fustibus et laternibus  (lat.) – s toljagama i svjetiljkama (pravilno
bi bilo:  laternis ); odnosi se na mjesto u Evanđelju kad Juda dođe s
vojnicima uhititi Krista
     
 
 [182]    bilj  – zbilja
     
 
 [183]    među Irudi i Pilati –  u zatvor
     
 
 [184]    amanti od Prijekoga –  ljubavnici iz ulice Prijeko (ulica paralelna s
Placom, Stradunom, sa sjeverne strane)
     
 
 [185]    »Capetano, el è un di nostri, lasciatelo – è suo padre«  (tal.) – Kapetane,
on je jedan od naših, pustite ga – to mu je otac
     
 
 [186]    »Che padre, che di nostri, che lasciar! Ognun largo!«  (tal.) – Kakav
otac, koji naš, što pustiti! Odbij!
     
 
 [187]    s strane, dijeti –  uklonite se, djeco
     
 
 [188]    Vlah Vlaha potište, a katunaru kletište!  – Seljak seljaka otjera, a
katunaru (seoskom knezu) ostade koliba (dok se dva svađaju, treći, jači,
izvlači korist)
     
 
 [189]    In pocis verbibus intendiantur vobis  (lat.) – U malo riječi razumjeli
smo se (pravilno:  In paucis verbis intendimus nos )
     
 
 [190]    »Non ti conošco«!  (tal.) – »Ne poznajem te«!
     
 
 [191]    Or  (tal.) – dakle; da nastavim gdje sam stao
     
 
 [192]    sulle mie reputazioni  (tal.) – sa svojim dostojanstvom
     
 
 [193]    virtutibus praedutus  (lat.) – vrlinama obdaren (trebalo bi:  praeditus )
     
 
 [194]    galine od Indijana –  indijske (indijanske, američke) kokoši, odnosno
purice
     
 
 [195]    Chi t'ha fatto quelle šcarpe ...  (tal.) – Tko ti je napravio one cipele
što ti tako lijepo pristaju, što ti tako lijepo pristaju?; »početak stare tal.
pjesmice o odijevanju djevojke koja se zvala Girumetta ili Ghirumetta. Pjesmica
je imala mletačku i toskansku verziju, koje je Popiva pomiješao« (D. Pavlović)
     
 
 [196]    Che ti stan si ben ...  (tal.) – Što ti tako lijepo pristaju, Gernietta,
što ti tako lijepo pristaju?
     
 
 [197]    Srčano zeljice  – Popiva zapravo izvrće konvencionalnu petrarkističku
frazu »srčana željice«
     
 
 [198]    komu se hraniš? –  za koga se čuvaš
     
 
 [199]    K sebi ruke  – »Popiva je svoje zadnje riječi, očito, popratio »igranjem
rukama«, kako to Držićevi junaci kažu, pa otud reakcija Petrunjele (i skrivenog
Pometa).« (F. Čale)
     
 
 [200]    velju  – velim
     
 
 [201]    poslije  – podrazumijeva se: vidjeti
     
 
 [202]    na klopcijeh –  na klopcima, drvenim cipelama
     
 
 [203]    Fodža nova –  nova moda
     
 
 [204]    Bogme je Dubrovčanin!  – prepoznao je Dubrovčanina jer je on zazvao Gospu
Luncijatu
     
 
 [205]    proštenje  – oprost grijeha, tj. došao je na hodočašće u Rim
     
 
 [206]    veće stotinu –  više od sto
     
 
 [207]    de Diu  (tal.) – Bogu hvala
     
 
 [208]    Bone nove!  (tal.) – Dobre vijesti!
     
 
 [209]    Bone!  (tal.) – Dobre!
     
 
 [210]    Pate  (tal.  fate ) – zapovijedajte
     
 
 [211]    novela  (tal.) – novost; šala
     
 
 [212]    alla oštaria della campana  (tal.) – u krčmi »Kod zvona«
     
 
 [213]    buna  – graja
     
 
 [214]    eredi delli beni di condan signora Laura  (tal.-lat.) – nasljednici
imovine pokojne gospe Laure; »Pomet u talijanski tekst umeće latinski izraz  quondam ,
koji on izgovara  condan , što će reći »bivši«, »pokojni«, a upotrebljavao
se i u šaljive svrhe, npr. u izrazu »essere tra i quondam«, biti među mrtvima.«
(F. Čale)
     
 
 [215]    Fora, fora bez mjedi!  – Van, van, vi bez para!
     
 
 [216]    na deset peča u dinaru mesa  – zbog škrtosti Dubrovčana, neznatna
količina mesa kupljena za dinar razdijeli se na deset komada; »Republika je
stalno određivala cijene mesu i vodila strog nadzor nad prodajom mesa...
Republika je vodila računa o cijenama u krčmama, i tako 24. oktobra 1504.
određuje Malo vijeće da se u krčmama smije za 1 dinar davati mesa svega pola
libre, manje nego u mesnicama. To je rješenje dano za krčme nad stepenicama i
za krčme pored luke« (Roller)
     
 
 [217]    s kojom je gracijom došao  – s kojom je izlikom došao
     
 
 [218]    umrah  – umro bih
     
 
 [219]    pokli se kažu, kad se pendžaju, toliko slaci  – jer se čine, kad se
troše, toliko slatkima
     
 
 [220]    ijedu  – jedu
     
 
 [221]    deliberat  (tal.) – odlučiti
     
 
 Treći čin 
 Prvi prizor 
 POPIVA i BOKČILO 
 POPIVA: Bokčilo, gdje reče da ćemo nać Mara? 
 BOKČILO: Na voštariju »od zvona«. 
 POPIVA: Da umiješ ti poć? 
 BOKČILO: Ja, bijedan, ne znam ni gdje sam ni kud idem, nevješ kao slijep. 
 POPIVA: Da hodi sa mnom, ja ti ću vođak bit. 
 BOKČILO: S tobom, Popiva, moje srce popîvâ; ja s tobom makar u pakao. Golemo ti vince ono u gospođe biješe;  hubava  ti je  vladika  u njoj. 
 POPIVA: Bokčilo, ono je Dalmatinka, ono je dalmatinsko mlijeko sisalo. 
 BOKČILO: Vidjet je; nije kako i one brižne  šturljive  njeke  parlašuše [1] . 
 POPIVA: Je li gospar Maroje  zlatijeh  dukata donio? 
 BOKČILO: Donio je njeku skrinjicu; teška je, mnim da je  munida  u njoj. 
 POPIVA: Dobro naši posli idu; pođ'mo najbrže! 
 BOKČILO: Kuha li se večera doma? 
 POPIVA: Stoj miran, biće svega. 
 BOKČILO: Tebi se priporučujem, Pôpo, Popiva, moj kneže i gospodine! 
 POPIVA: Što ć' ino neg da si sit i pjan? 
 BOKČILO: Ah, da te Bog veseli, – to toliko hoću. 
 Drugi prizor 
 DŽIVO (sam) 
 DŽIVO: Moj Bože, mučno ti je umjet živjet na svijetu; mučno ti je znat što se hoće čovjeku. Nam mladijem  uspara [2]  većekrat da sve znamo i da sve umijemo; ma brijeme, koje nam je meštar [3] , uči nas i kaže nam dan po dan er što veće  naučivamo , tot manje umijemo. I para da su veće  scijenjeni  oni ljudi koji u sebi drže da manje umiju neg oni koji se scijene da vele znaju i razumiju, er tko se vele scijeni, a ne umije, operavši [4]  čini veću štetu neg koris. Ja, budući [5]  u Dubrovniku, paraše mi da sve znam i u mojoj  prozuncijoni  desponjah se moju prvu bratučedu Peru svjetovat i navesti da ide u Rim vjerenika iskat Mara i da iz tečina haholjka izme trista dukata, kako je i učinila, a sve to ne stavljavši pamet na što ima doć [6] , neg slijedivši volju ku ktjeh ovizijem ludijem  medzom  ispunit za poć u Rim, – volju ka mi paraše slatka, a sad mi se je u  grkos  obrnula. Ovdi sam, a ne znam ni umijem koji  partit   obrat [7] . Peri ne  basta  animo [8]  vjereniku se ukazat, a meni manje od ruke ide rijet mu.  Dubitam  er bi mi za zlo imao er ju sam doveo, i ne bi manjkalo da me ovdi u Rimu čini ubit.  In fine [9]  nije njemu [10]  odkrit ovu stvar, ni znam što ću. Paraše mi iz Dubrovnika otit na  pjačer  u Rim, a ja sam došao na misli [11] , na  nesan , na velika fastidija, a  najveće  mi je mislit [12] , kad se vratim u Dubrovnik, koja mi će čâs bit od ludosti [13]  koju sam učinio; i ako mi je paralo da što umijem, sada razgrizam gdi me je moja prozuncijon dovela.  Napas , gdje ne mogu ni naprijed ni nazad, ni znam ni umijem što ću, trijeba mi je čekat da sam s neba  mirakulozamente  pomožen, inako tonemo na prješu. Ah, fortuna, gdje me si dovela?! Poću se vrtjet po Rimu  sjemo , tamo, da me tuga prođe i čekat manu s neba ili ostat  ruinan . 
 Treći prizor 
 SADI Židov, LAURA 
 SADI:  Tik, tok! 
 LAURA:  Chi è giù? Sadi, sete voi? [14] 
 SADI:  Signor Marino sarebbe tornato? [15] 
 LAURA:  Non è tornato ancora . [16] 
 SADI:  Signora, io ne ho da far un pagamento da quà a una ora; per altro non vi daria fastidio . [17] 
 LAURA:  Mo ben, signor Marino non potrà star a venire . [18] 
 SADI:  Signora, non averesti voi alle man qualche scudo? Ne avevo gran bisogno . [19] 
 LAURA:  Non certo, Sadi mio, tornate da quà a un poco, e sarete soddisfatto . [20] 
 SADI:  Faro quel che piace a vostra signoria . [21] 
 LAURA: ( O, son fastidiosi sti giudei! ) [22] 
 Četvrti prizor 
 SADI, zatim MARO 
 SADI:  Per Dio di Abram, Isac et Jacob, fui pazzo a lasciar quelle perle! Cortigiane, ah! Bertoni, ah! Non bisogna dormirvi su questo fatto, bisogna sollicitar, infastidirgli e battere il ferro mentre è caldo. Son cento e cinquanta šcudi, non sono frašche. Ma ecco signor Marino, per Dio. – Basio la man a vostra signoria, signor Marino . [23] 
 MARO:  Che c' è, Sadi? [24] 
 SADI:  Le trenta perle che ha tolte la signora, a cinque šcudi l' una, montano šcudi cento e cinquanta . [25] 
 MARO:  Oh, Sadi, montano troppo! [26] 
 SADI:  Di tanto abbiamo fatto el mercato, et ella se ha contentata . [27] 
 MARO:  Poichè ella se ha contentata, mi contento anche io . [28] 
 SADI:  I danar avreste appresso? [29] 
 MARO:  Andavo ora a casa a portarveli . [30] 
 SADI:  E dove vi trovarò io? [31] 
 MARO:  Venite dalla signora . [32] 
 SADI:  Non potria venir con essovoi a casa . [33] 
 MARO:  Voi sete fastidioso, Sadi! Quando vi dico io, tornate da qua un poco dalla signora, et sarete soddisfatto . [34] 
 SADI:  Quel che piace a vostra signoria, signor Marino; vi son servitore . [35] 
 MARO:  Addio, vago a casa . [36] 
 SADI:  Andate in bonora . [37] 
 Peti prizor 
 SADI (sam) 
 SADI:  Cazzica! Non besogna esser pigro a questo fatto; costor a pigliar roba sono facili, a pagarla sono duri più che 'l diamante. Non vò andar altrimente a casa, vò ascondermi drieto a questo canton per aspettar questo mio messia. Se non gli infastidišco, stenterò da aver il mio . [38] 
 Šesti prizor 
 MARO, zatim LAURA 
 MARO: Jedva se  izeh  od ovoga vražijega Žudjela! Počela me je nesrjeća  persegvitat ; trijeba će bit plaćat duge, a vrag uzeo i dinare, a dinara nije! Iznio bijeh dvijesti dukat za platit dijamant i rubin što sam sinjori obećao, – neću 'oj manjkat. Ako oni vražiji Žudio izide,  triba  mu će bit  kontat  od ovizijeh dinara sto i peset škuda za perle. Jeda ne izide! Poću do sinjore, da mi ne bi za zlo imala jer nijesam, jesu dvije ure, u nje bio; i ono što me oni vražiji otac tjera  dat joj razumjet  štogodi drugo. Još da sinjora uzazna ove moje tuge, toprva bi na mene sva zla pala. 
 LAURA:  Signor Marino! 
 MARO:  Bene mio! [39] 
 LAURA: Čula sam, drago mi je. 
 MARO: Što si čula? 
 LAURA: Od mene tajiš?! 
 MARO: Što, sinjora? 
 LAURA: Da ti je otac prišal ovdi. Što mučiš? Jeda ti nije drago er ja znam?! 
 MARO: Tko ti je rekao? 
 LAURA: Junak [40]  njegov bil je ovdi; veli: na proštenje je došal. Vele da je vele trgovine donil. 
 MARO:  Zbilj  li govoriš? 
 LAURA: S Popivom je taj junak otišal na oštariju  della campana [41]   za dvignut starca i povest ga u vas doma. 
 MARO: Ter je Popiva to učinio? 
 LAURA:  Zač  ne? 
 MARO: Imao je najprvo k meni doć. (Ah, kurvina  traditura , zaklat ga ću!) 
 LAURA: Ča je on kriv? On mni dobro učinit; a zač?  Na vjeru  ti je dobro učinio. 
 MARO: Sinjora, ne za ino neg er ima sve mene pitat. Poću najbrže nać ga. 
 Sedmi prizor 
 SADI i prijašnji 
 SADI:  Ben trovata la signora vostra, signor Marino! [42] 
 MARO:  Sadi, ho una faccenda di gran inportanza, non mi dar fastidio ora! [43] 
 SADI:  Signor, ho a far un pagamento, ora ora, di ducento ducati; altramente andarò in pregione . [44] 
 MARO:  Non tegli posso dar ora . [45] 
 SADI:  Rendetime dunque le mie perle, chè io non mi posso passar altrimente. Crederei potermi servir da voi a ogni mio besogno di trecento et quattrocento ducati come d' un banco, et ora al bisogno non posso aver il mio . [46] 
 MARO:  Sadi, non pensavo che voi fossi tanto fastidioso . [47] 
 LAURA:  Soddisfatelo in sua malora, poich' è tanto inportuno . [48] 
 MARO:  Non è, signora, che io non li posso contar sti denari ora ora, ma il bisogno grande che ho mi spingeva ad andar presto, e i denari sarian, come sono, a ogni suo piacer. Tò quà: cinque, dieci, quindeci, etc. etc. Sete soddisfatto? [49] 
 SADI:  Signor sì, gran merce alla signoria vostra! Se non avevo bisogno ora, non vi davo fastidio; abbiateme per escusato. Un' altra volta servitive della roba mia, con danari et senza, a ogni vostro piacer . [50] 
 LAURA:  Sadi, ricordatevi di quel pendente . [51] 
 SADI:  Signora sì, mi racordo bene . [52] 
 LAURA:  Signor Marino, c' è uno che vende un pendente, domanda duacento šcudi, una bella cosa  obisit ga!  Nove perle! [53]  O, dobro ti bi stao! 
 MARO: Sve što je tebi drago, sinjora! Da ga vidimo; poću ovi posao opravit. 
 LAURA: Na večeru te čekam. 
 MARO: Ne znam hoću li moć. 
 LAURA:  Ukradi se  i  dojdi . 
 MARO: Učiniću sve što je tebi drago! – 
 Osmi prizor 
 MARO, zatim POPIVA 
 MARO: Vrag uzeo čas i hip kad izide ovi Žudio! Izeše mi sto i peset dukata! Toliko mi ne ostaje u ovo zlo brijeme, – vražije brijeme koje mi se pripravlja za ruinat me, za rasčinit me. Ah, Popiva, ruinao me si, poveo mi si vraga oca u kuću, – razgledat će moje stvari!  Pacijencija ! – Veseo ide, a meni srce plače! –  Bevegna  galanti! [54]   Per Dio  s'  džintio  mladić [55]  i umiješ sve; gdje si dosle bio? 
 POPIVA: Gospodaru, otac ti je došao. 
 MARO: Tebi došao zao dan, zlo godište! Vrag ti po dušu došao! 
 POPIVA: Gosparu, za Boga što je? Što je intravenjalo? Jeda sam koji eror učinio? Da se remedijava, ako smo koji eror učinili. 
 MARO: Jeda si koji eror učinio? Ruinao me si! 
 POPIVA: Za Boga, što li? Kako li? 
 MARO: Ajme, nije  remedija , pse jedan! Ti je neotac: došao je za osramotit me, za ruinat me u Rimu, za gledat mi konte, za  reprendžat  me, za  kastigat  me! 
 POPIVA: Govore da je došao na proštenje i da je donio čudne prateži i trgovine; i on govori. 
 MARO: A je li onomu neprijatelju Božijemu vjerovat? Ti ne znaš kako me je prid sinjorom našao i kako je za mnom trčao s  kordom , i ja sam u ono  all' improvvista [56]   fengao ne znat ga, i  tratao  ga sam mahnica [57] , i barižeo ga je bio odveo u tamnicu za oružje [58] . Vrag uzeo kad ga nijesu objesili, pokli on meni ove muke zadava. Ne znam koji ga je vrag činio pustit; za oružje u Rimu idu vješala [59] . 
 POPIVA: Ajme, tako li je? Njetko nam je novelu učinio! [60]  A nitko ini neće bit neg Pomet; ne imaš inoga neprijatelja u Rimu neg onoga traditura. 
 MARO: Ajme, ne znam ni tko je ni što je, neg vidim er mi je sve zlo na glavu palo. Dohodi mi volja uzet nož ter se ubosti i ne patit veće tolike tuge. 
 POPIVA: Gospodaru, ne valja se desperavat ni tako abandonavat; svemu je remedijo neg samoj smrti. Da se ide na remedija! U fortuni [61]  se dobar  mrnar  poznava; na  provu  od ognja  fineca  se od zlata poznava [62] . Nije ga tu plakat ni ktjet umrijet, neg se ne  abandonat , pomagat se. 
 MARO: Ja sam izgubljen, ja ne umijem [63]  što. Za rane Božije, je li koje remedijo? Da, nauči me, sve ću činit. 
 POPIVA: Hoć' činit što t' ja velim? 
 MARO: Hoću, sve ću činit! Ti meni sad budi gospodar a ja ću tebi sluga, istom da se isplije [64] . 
 POPIVA: Dokle čovjek može  koporat , valja da se pomaga. 
 MARO: Ovo sam, da koporem i da se pomagam. 
 POPIVA: Učin' ovo, i našao ju sam! [65] 
 MARO: Da se čini, kad ju si našao. 
 POPIVA: Pođ' u sinjore i  odkrij jo' se . 
 MARO: Ovo je  džusto  rijet: »Pođ', uzmi konopac ter se objes'«, – ter se sinjori odkrit! 
 POPIVA: Čuj me,  per amor de Dio [66] ,  daj mi rijet . 
 MARO: Reci; davam ti rijet. Ah, fortuna! 
 POPIVA: Velim, pođ' u sinjore. Sinjora scijeni – i ne bi jo' vas svijet dao razumjet da je inako, – da tvoj otac ima velike trgovine, prateži i zlato; i scijeni da je prvi bogatac ne od Dubrovnika, ma od svega  Levanta , i zna er ne ima neg tebe jednoga sina. 
 MARO: Zna, sve zna! Kako tolike  partikularita  ona može znat?! 
 POPIVA: Kortidžane, prije neg uzmu jednu taku pratiku, hoće znat tko ti je na krštenju bio, – što ti ne znaš, – a neg [67]  tko ti je otac i kako je i što može i ne može. 
 MARO: Nu, bud' je tako, ter što  pak ? [68] 
 POPIVA: Pođ' u nje i odkrij jo' se u dvije riječi: »Sinjora, sad je brijeme da me pomožeš, a ja, ako sam tvoj bio ovoliko, sad mislim bit vas tvoj sa svijem mojijem imanjem. Ti dobro znaš tko sam i tko je moj otac. Mene znaš kakav sam s tobom, a moj je otac od lakomijeh ljudi od svijeta: ktjet mi će iskat konte, a dinare sam s tobom spendžao; mni da sam  spendžalac , er su oci taki«. Da  Sadi ebreo [69]   provedža  svita za jedne tri tisuće dukata, a da mu sinjora da penj [70] , da se samo ta  finta mostra  učini, ne drugo. [71] 
 MARO: Nut riječî; sinjora da mu da za tri tisuće dukata penj! Para li mao penj od tri tisuće dukata? Ne imaju za tri tisuće dukat dzojâ papine  nepuče [72] ! 
 POPIVA: Papine nepuče? Oto joj si ti za tri tisuće dukat dosle dzojâ iskupovao, a zaboravio si. Ma neka dzoje stoje; sinjora ima na jednom  banku  za četr tisuće škuda, što ti,  morebit , ne znaš. Ma ne gleda' ti ništa ino, neg viđ jeda ti ovo može reuškat. 
 MARO: Ter kad se nađe prateži za tri tisuće dukat i sinjora obeća, što da poslije učinimo? 
 POPIVA: Sve da učinimo, sve da napravimo; tizijem se će sve načinit. Da ti pođeš i da se svučeš iz toga veluta, i da se obučeš na trgovačku, i da pođeš k ocu i da fendžaš, da ti ono nijesi bio najprvo, ma tkogodi tko tebi prilikuje. I kad ti ustjedbude iskat kont, ukaž' mu svite, a od ostaloga [73]  da' mu razumjet da si gdjegodi poslao, ali da imaš  skodžat . I dođ' k njemu s reverencijom. 
 MARO: Stvari  fastidijoze , partiti mučni, a svlačit se iz ovizijeh haljina! A i ne imam haljina od svite. 
 POPIVA: »Partiti mučni, a i ne imam haljina od svite!« Trijeba se je ne abandonat, ako hoć' ne ostat  sramotan  i ružan [74]  po bradi i po glavi. A brineš se haljinami, kako da u Žudjela nije haljina tacizijeh za  okordat , –  gran cosa! [75]  Kao se si u  adversitati  veoma izgubio! Svak u dobru umije papat, ma nu mi se u zlu umjej  akomodat . 
 MARO: Oršu, Popiva, rekao t' sam da te ću slušat; što mi veliš, sve ću učinit. Hod' naprijed, vod' me kud znaš. 
 POPIVA: »Vod' me kud znaš!« Da' da tanac izvedemo!  Tao  ti Boga, što »vodi me«?  Otresi se , da pođemo k sinjori s svijetlijem obrazom, er ako sinjora  nota  tvoju  malankoniju , u  suspet  uze [76]  i ne učini ništa, a tebe udri nogom [77] . 
 MARO: Oršu, Popiva, resolvao sam se! Da se ponesemo kao  indženjozi  ljudi, da se ide k sinjori. Ne bi li bolje bilo da ja najprvo s Sadi Žudjelom govorim i da njega najprvo  desponjam ? 
 POPIVA: Ekčelento, dobro bi bilo! To te hoću gdje se i ti počeo  indženjavat . 
 MARO: Bî li u Džanpjetra zlatara? 
 POPIVA: Bih. 
 MARO: Hoće li donijet rubin i dijamant? 
 POPIVA: Rekao mi je odsad do  kvart  ure [78]  da će doć u sinjore. 
 MARO: Ne bi zlo bilo da sinjori ja  realo  rubin i dijamant, koji će Džanpjetro donijet, darujem i prid njom platim. 
 POPIVA: A hoć' imat dvijesti škuda na ruci? [79] 
 MARO: Nješto imam, a nješto se mogu učas  vrh  dvije kolajine moje velike i vrh  manilja   servat . Ajmeh, Popiva, veće nije dukât! Ako nas srjeća ne pomože, otidosmo na ošpedao. 
 POPIVA: Bit će što da Bog;  chi ha tempo, ha vita . [80] 
 MARO: Platio sam sada sinjori kolarin od perala; oni vražiji Žudio htje danas dinare u najveću moju potrjebu [81] . 
 POPIVA: I drago mi je, neka sinjora  volentjerije   učini nam ovi pjačer . Oršu, da se čini što se ima činit. 
 MARO: Pođi ti u Džanpjetra zlatara, da donese  džoje , a ja ću poć dinare provedžat za platit ih i nać Sadi Žudjela i desponjat ga za ovu rabotu. 
 POPIVA: To te hoću [82] , tako mi  otresen  budi! Pođi, a ja pođoh po zlatara. 
 MARO: U kući si onoga neoca ostavio;  provrć  mi će sve moje bagatele, pacijencija! Ovdje trjeba učinit srce od lava a obraz od  zle žene . 
 POPIVA: Hodi veće, ne pita' za drugo. 
 Deveti prizor 
 PETRUNJELA, zatim TRIPČE 
 PETRUNJELA: Jezus, abe Marija, kad se ovako stavi koja na koga, tako ni ije ni spi, neg sve njega hoće, sve o njemu misli. Ova moja gospođa, odkle je čula da je Maru otac donio tolike trgovine, tako... Ah, zaboravih Maru rijet da se svrati u  drapijera  Luke, da mi čini donijet peču veluta  karmizina  za  vesturu ; ah, zaboravih i da čini donijet drugu peču  demaškina  bijela; ah, i da se svrati u  kožuhara  za onu poctavu od  dzibilina  i za drugu od  riza . Sjetna,  sakraja [83]  koliko da ovi ima gdjegodi  puč [84]  dukata, ter da ih  romijenčom  crjeplje [85] . Uh, brižne ve one dubrovačke potištenice [86]  štono se  čersaju  bulom [87]  i usta na suhvicu čine [88]  u  koretu  od  abe ; kad  optoku  koja od  dzetenina  ima na koretu, para joj da je njeka gospođa velika, – u cokulicah! A, sjetna, ako  dvaš  na nedjelju vare [89] , i još da im može to bit! A ove? Odre od svile; što nose po kući, od svile; kamare im su obstrte svilom; sve u srebru ijedu, ijedu vazda  letušte ; svaka hoće dvije  kamarijere , koje ini posao ne imaju neg nju oblačit i kamaru načinjat, – a kako to! Ja ne smijem joj ni u kamaru uljesti; ja kuham i perem, i jošte s  drugom . 
 Brižna se ja  zagovorila  sama; govorim kao da komu spovijedam ovo. Ma,  rasuta , gdje ću ja sad Mara nać? Reče mi: »Trči, stignut ga ćeš«. Stignut ga ću! Vragut ped [90]  neću tamo! Stât ću ovdi s strane, ter se ću nagledat za dušu ove milosti Božije, i u sebi ću mislit da hoću za muža koji bi mi najdraži od svijeh ovjezijeh ljudi bio. Oni ima veličak nos: uh, ne bih ga u srjeću! Ah, oni, brižna, velika ti usta ima: uh, ne bih ga za muža,  dušom mojom   mnjela  bih da me će ončas proždrijet. – Ma tko ide ovo ovamo, sjetna? A nut ovoga s nosom i s grbom [91] , nješto u sebi mrmori; poću čut što  blede   oslova  nemanština [92]  jedna. 
 Deseti prizor 
 TRIPČE (sam),  zatim PETRUNJELA 
 TRIPČE: Reče se: tko je bjestija, bjestija će i umrijet, a sve što se od mačke rodi, sve miše lovi, i sve što lisica leže, sve  liha [93] ; a što hrtica koti, sve zeca tjera; a zmije što rađaju, sve to prokleto sjeme jâdom [94]   meće . Hoće rijet da ljudi –  son stato a scola, non parlo miga a caso [95]  – velim, hoće rijet da ljudi  partičipaju ,  misser mio , od ovizijeh bjestija. Lav ima srce i zec  ar contradio [96] ;  pas vjeran – lisica liha; prasac u gnusnoći –  armilin  u čistoći; vuk grabi – ovčica s mirom stoji;  osao  trom – konj brz; ljudi njeki od  rampine , – njeki daju; njeki osli – njeki  la gentilezza di questo mondo [97] , njeki crnilom meću kao i hobotnica, a njeki čisti u jeziku, čisti u misleh; njeki  »Or misser mio, or misser mio« [98] , šaren kako i zmija, vlači se tiho kako i zmija; čovjek je u formu, zmija je u pratiku; grij zmiju, da te uije; pratika' š njim, da te otruje.  Omo coperto di lupo cerviero, intrinsecus autem sunt lupi rapaces; a fructibus eorum cognoscuntur [99] . Sve što se od  pelicara  rodi, šije  peli ; a sve što se od mlinara rodi, sve  múku [100]  krade.  Et concilium fecerunt, ut dolo tenerent. Intendami, fraello, se poi, chè mi intendo molto ben mi. [101] 
 PETRUNJELA: (Brižna, ovo njeki para  meštar  od skule, govori da se sam razumije. Sjetne ve njeke  pridrti !) 
 TRIPČE:  E per tornar [102]   gdje bijeh, za ne platit dva  soldina  pijene [103] ; jedni se ljudi nahode zli bjestije, druzi se nahode dobri anđeli  et troni [104] .  Cum santus santus eris [105] .  Chi nasce matto, anniegati, – tuo danno [106] . S dobrijem  opći , ako ć' dobro imat; ja malo [107]  prije bez objeda ne ostah za njeku bjestiju [108] . 
 PETRUNJELA: (Sjetna, ah, ah, ne mogu srcu odoljet da se ovomu čovjeku ne javim kad je našijenac.) – Našijenče, dobar ti dan! Našega t' mi, našega! A reče ona: 
 Jaše ga,  bez našega  nije tega,  naš mi dvaš,  nije laž,  noć i dan,  gdje ti je stan? 
 Što mi se  gonenu ? 
 »Tvrdo ti,  meko ja;  tvrdo u meko  dah ti ja;  pođi tja;  opet htio bi;  bogme i ja«. 
 TRIPČE: Po svetoga Tripuna, ovo što htijah! Da si čestita i da je čestita srjeća koja me na tebe namjeri, našjenico lijepa i  pjaževola . Ja bogme  ugonenuh  er ovdi dođoh; nađoh što htjeh. 
 »Ja sam tvoj,  budi moja;  tebi moj,  meni tvoja;  sladak san  i pokoj;  dobra volja,  a bez znoja«. 
 Ugonen' ti meni ovu, da ja tvoju ugonenem. 
 PETRUNJELA: Ugoneni: 
 »Nitko ni  došao, pošao;  a on mni  da je  ošao ,  a sve sni«. 
 TRIPČE: Bogme neće bit san, ako ti hoćeš, moja našjenico lijepa i draga. 
 Ja moje,  a ti tvoje  da' na srijedu;  da' svak svoje,  da se od dvoga  jedno učini;  sunačce mi tobom sini. 
 PETRUNJELA: Sjetan našijenče, salačljiv ti si, ah, ah, ah! 
 TRIPČE: Po svetoga Tripuna blaženoga, kao si ti perla,  gioia de oriente [109] . Ja bih s tobom život učinio kad bi ti htjela. 
 PETRUNJELA: Ja bih htjela,  kad bih smjela;  majka ne da,  sve me gleda.  Ne muči se, sve zaludu,  a razumjet davam ludu. [110] 
 Ma ovo njetko, brižna, njetko ide. Stan' s strane da ne mni štogodi [111] . 
 TRIPČE: Ki će vrag bit? 
 Ugo izlazi Tudešak. 
 Jedanaesti prizor 
 UGO i prijašnji, zatim LAURA 
 UGO:  Ah, Pomet, traditor Pomet, ah, ma fraj! [112] 
 PETRUNJELA: Brižna, što veli? 
 UGO:  Garzona cognoscer, serfitor de tua patrona; mi star suo serfitor, et mi foler mal. Mi trar ducati mille, to mila, quanto foler . [113] 
 TRIPČE: Nut vraga gdi je došao  tantat  me, smesti me i posao mi ištetit! 
 PETRUNJELA:  Missier, signura parlar ti, mi non ghe parlar, mi non se impazzo, no . [114] 
 TRIPČE:  Dico, gintilomo, andè a far li fatti vostri, non te inpazzar quì; questa è cosa mia, veh! [115] 
 PETRUNJELA:  Ga star quì, non ghe posciu andar mi . [116] 
 UGO:  Che foler? Ti foler combatter con mi? [117] 
 TRIPČE:  So anche combatter, quando bisogna. Ti par cosa da gentilomo disconciar i fatti mei? [118] 
 UGO:  Che aver tu far con questa? [119] 
 TRIPČE:  Aver che aver, – ho a far; e a te non ho a render conto di fatti mei . [120] 
 UGO:  Fer Tio, fer Tio, tu star attorno quà e lasciar braghe e vita. Levar quà, fuggir de quà! [121] 
 PETRUNJELA:  Missier, signur, non ghe far piazza! A tutti star passeggiar. Misser Domeneddio  dao [122] ;  nebogo , nut vidiš li?! 
 UGO:  Fer Tio, mattar te ancora, puttana, e puttana tua padrona mattar. Fenga cancar a tutti! [123] 
 TRIPČE:  Con arme e con superchiaria sei venuto! Ti par esser in terra tudešca e bravar. Pon mente e guarda ben con chi hai da far . [124] 
 UGO:  Jo, jo, fenir, fenir quà! [125] 
 PETRUNJELA: Nut, vrag ti dušu ne uzeo!  Puttana dir a signora, e mi šon puttana?! [126]  Lažeš posrjed usta tvojijeh!  Tua madre, sciurelle, fratelli e tuo pare puttane! [127]  Vidiš li, nebogo, kako nas je našao!  Nè ti più venir casa nostra, nè mi averzer, e ti špander acqua calda supra testa, tot! [128] 
 TRIPČE:  Per la verzina Maria, can mio padre?!   Ah, Dio [129] , rad bih se ja i ti gdjegodi na samu nać:  per Dio,  po Boga i svetoga Tripuna blaženoga,  che ti farò veder le stelle a mezzugiorno [130] . Nemo' istom da ja počnem igrat [131]  nazbilj  e davvero [132] . 
 UGO:  Jo, jo! [133] 
 PETRUNJELA: Jao ti vazda kako jednomu  manigoldo di furche! [134] 
 TRIPČE: Po Boga, ako počeh igrat!  Se comenzo giogar delle man! [135] 
 UGO:  Che dir ti zocar con man? Ti spettar! [136] 
 TRIPČE: Vidite li!  Superchiaria! Con arme! [137] 
 PETRUNJELA: Nut, nebogo, gdje nas siječe! Idi!  Cancaru ti vegna! Per Dio ti ga cavar occhi cun queste man! [138] 
 UGO:  Puttana! Mattar, tu non viver; puttana ti et tua patrona . [139] 
 PETRUNJELA:  Madunna cara, madunna, averzi! [140] 
 Sinjora Laura s  funjestre . 
 LAURA:  Che rumori son questi? [141] 
 PETRUNJELA:  Madunna, me ga voler ammazzar giudio! [142]  Htio me je zaklat. 
 TRIPČE:  Inmezzo di Roma far queste sacperchiarie a omeni dabben! Vado de longovia al governator. Saperai, can traditor [143] ,  s kijem imaš što činit. 
 UGO:  Ti fenga il cancar, puttana! [144] 
 LAURA:  Signor Ugo, a gintelomini pari toi non si conviene far queste cose. [145] 
 UGO:  Che far? Ferito! Mattar puttana . [146] 
 Izlazi Popiva, govori s sinjorom. 
 Dvanaesti prizor 
 POPIVA i LAURA 
 POPIVA: Koja je trjeska ono? Sinjora Laura, što oni Tudešak bravaše? 
 LAURA: Ne znam! Mnim da se je pomamil. 
 POPIVA: Sinjora Laura, sama vidiš, ovo je Pometov gospodar; taki i sluga! Ah, ah, smijejem se od Pometa, od onoga ribaoda; gdi je, kako je uzaznao da je Marov otac došao i da je donio tolike trgovine? Ah, sinjora, galant je čovjek oni Marov otac. Da ga vidiš! Jedne  prezencije ! Gospodar čovjek, kako i jes. I uzaznao je da Maro u tebe pratika; veli: »Mlados je taka, i ja sam u mlados gori bio«; veli: »Drago mi je, er  almanko  s galantom ženom pratika«. I za vratit se [147] , oni  ribalad  Pomet, kako je uzaznao da je gospodar došao s  tolicijem  bogactvom, vidio je er s svojijem Tudeškom trijeba mu je daleko stât od tvoje kuće. 
 LAURA:  Dalek  stât od moje kuće?! Umim ti  rit  er ću činit da izdalek gledaju. 
 POPIVA: I što ne mogu na dobru [148] , hoće  ribaldarijom  pomagat. Iznašao je jednu  astuciju : čuo ga sam iza jednoga kantuna gdje šapće s njekijem i dogovara se da dođe k tebi i da ti reče: »Maru je otac došao, lakom je čovjek; uzaznao je er je Maro dinare spendžao, hoće mu  dvignut fačende  i hoće ga povesti s sobom u Dubrovnik«. I drugu je neslaniju našao, s kojom će prida te doć, – da je oni mahnitac ki ga maloprije tjera s nožem, da je njegov otac. 
 LAURA: Ah, ah, dobra je ta! 
 POPIVA: Ribalad jedan, nut što je  inmadžinao ! Bi li vrag ovaku astuciju inmadžinao?! 
 LAURA: Ribaldi ribaldarijom hoće sa mnom živit. Ja Mara ljubim s pravoga srca i, ti vidiš, odgonim svakoga, a njega samoga hoću, i njega samoga ljubim i ljubiću do smrti. 
 POPIVA: Vidi se, sinjora, sve se vidi; a ta tvoja ljepota i ti  spirit  tvoj, koji ne ima para u svem Rimu, ne more inako učinit neg ljubit onoga koji tebe  adora , onoga koji je  čertamente   denj  od tvoje ljubavi. Jedna je stvar, – nješto se brine, malo je u fastidiju. 
 LAURA: Ča se brine? More li gdje moja pomoć u taku brigu? 
 POPIVA: Ah, zaboravih ti rijet: bili smo u kožuhara; gotova je  foldra  od dzibilina. 
 LAURA: Kad ju će donijet? 
 POPIVA: Rekao mi je, sjutra ju će u jutro donijet. 
 LAURA: Da onu od riza? 
 POPIVA: Svršuje ju; Maro je sam bio u njega. Ah, koliko te oni vlasteličić ljubi! 
 LAURA: Ima  zamjenu [149] . Nu kaž' mi, u kom je fastidiju? 
 POPIVA: Rad bi, kao je  užanca  od trgovaca, ukazat ocu da je štogodi i na trgovinu nastojao, neka mu dobrovoljnije da imanje u ruke. Stavi malo na udicu, da uhitiš vele, – razumiješ me? 
 LAURA: Ah, ah, dobro veliš; mogu li ja što u to pomoć? 
 POPIVA: Sinjora, a što ne moreš? Sve ti moreš. Ma se morebit akomoda; neka, dogovorićemo se, još ćemo govorit. Sinjora, trijeba je da se svi indženjamo na koris. Što je on, to si ti; što si ti, to je on; njegovo dobro – tvoje dobro, a ja vam sam vjeran sluga. Odsada ćemo, scijenim,  largije  živjet; kad je veće dukât,  razlog  je da se i veće pendža; za ino nijesu dukati nego da se pendžaju. 
 LAURA: Istinu veliš; ja sam pripravna za Mara život a neg ča ino. 
 POPIVA: Ti si vazda prava gospođa bila, i bit ćeš uvijeke. Poću, sinjora, u Džanpjetra zlatara činit da donese rubin i dijamant. 
 LAURA: Pođi. Ako vidiš Mara, reci mu da dojde k meni. 
 POPIVA: Hoću, sinjora! 
 Trinaesti prizor 
 POPIVA, zatim MARO 
 POPIVA: Mogah li, mogah li igda u bolji čas doć k sinjori neg dođoh? More li ijedna stvar bolja bit neg što  avancah trat  Pometu? Er znam; doće k sinjori, naše jo' će tuge spovidjet; –  rofijan  je astut! Ova naš će  impresijon  od sinjore [150]  štitit: da joj najveće istinu Pomet pak govori, neće vjerovat; scijeniće da Pomet za svoj interes govori zlo od nas [151] . Ah, Maro, gdje si, Maro? Sad iskrsni, sada si od potrjebe. Ma ovo ga,  per Dio!  – Ah, gospodaru, nigda nijesi na bolje brijeme došao neg sada! Avancao sam Pometu trat: rekao sam sinjori s dobrijem načinom da ne vjeruje Pometu, ako što od nas zlo reče; er će ribalad doć k sinjori sa svijem našijem tugami. I  vrgao  sam dzar na tavulijer [152] : tegnuo ju sam er si se ti ocu rad ukazat er si nastojao [153]  na trgovine i da imaš prateži. Njoj ne bi dao vas svijet razumjet da tvoj otac nije donio tezoro u Rim, i  disposta  je sve učinit. Pođ'mo sada prije neg traditur Pomet dođe. 
 MARO: Ah, Popiva, sad poznam er valjaš, er mi si vjeran sluga i da imaš  indženj . 
 POPIVA: Pođ'mo sada u sinjore, ne izgubimo ove okazijoni. Govorî li s Žudjelom? 
 MARO: Govorih. Oto ga, ide otuda. Darovao mu sam sto dukat, da me serva za tri tisuće dukat  sfitâ ; ma pas neće inako neg da mu banak od Olidžata [154]  provedža tri tisuće dukata, na kom sinjora drži dukate. 
 POPIVA: Sinjora će sve obećat. Gdi je Žudio? 
 MARO: Ovo ga, ide. Ah, Popiva, ako nas srjeća ne pomože, ruinaniji [155]  smo ljudi od svijeta. 
 POPIVA: Pušta' sada malankoniju! S kurvami imamo što činit [156] . Čin' da si sada  mariol : unjigaj, umjej fengat. Ovo Sadi Žudjela. 
 MARO: Popiva, neka je meni,  lascia far a mi! [157] 
 POPIVA:  Sadi, sete informato d' ogni cosa? [158] 
 SADI:  D' ogni cosa . [159] 
 POPIVA:  Fa che tu sei accorto . [160] 
 SADI:  Non accadon troppe parole con me . [161] 
 MARO: (Tik, tok.) 
 LAURA:  Signor Marin! 
 MARO:  Padrona mia dolce! [162] 
 LAURA:  Petruniella, tira . [163] 
 Četrnaesti prizor 
 POMET (sam) 
 POMET: Je li ikomu na svijetu srjeća  u favor  kako je meni! Para da gdi hoću doć, tako mi i pripravi što hoću.  Namurala se  je na mene – nije inako, i nije čudo:  cum sapiente fortuna semper conversabuntur [164] ,  s razumnijem srjeća stoji; s ludjaci, s potištenjaci, s  injoranti  ona ne opći. Jesu njeki ki mi se razumiju; kažu s dva  kujusa [165] :  »Ergo approbitur« [166] ,  istom  per littera  govore kako i papagali, a na  ožet su , – ne imaju ništa! [167]  A njeki su koji kopajući,  bastahujući   dobudu   svitan  kaban; iz  gunja  se svuku u svitu, pak steku  perperâ  dosta; i na dukate se oslade, i dukatâ steku; i dukati [168]  pak obuku se u rize ter šetaju: »Ovo sam!« i »ja sam« i para mu da je i on [169] . Bastasi; vele se hoće! [170]  Za vlastelinu čovjeku bit hoće se čista krv od juhe, od kapuna i od jarebice učinjena, a ne od luka česnovitoga [171]  i od srdjela. Ovo se more rijet čovjek, – ja sam čovjek ki s galantarijom idem, razumno se vladam, nijesam  rustik , ala mi ne para da sam [172] ! Dobra srjeća sa mnom je, a š čovjekom je: umijem ju karecat, tako sa mnom dobrovoljno i stoji. 
 Felicitatis felicitantium! [173]  Nađoh Dunda Maroja  alla oštaria della campana [174] ;  ukratko ga  informah , uhitih za ruku, povedoh, povedoh na kuću sinjora Mara. »Sinjor« se sad zove; ja te ću do malo poslije! [175]  Informah Dunda Maroja er će Popiva doć s Bokčilom, da š njim unjiga, dokle ga u kuću stavi. I rekoh mu: »Popiva, sluga Marov, nesluga Marina, od onoga  uboga  od pameti mladića, ne zna od tvoga došastja; da' mu razumjet da si donio velike trgovine, er oni imaju čudne fačende s sinjorami činit. Obeselit se će Popiva, dokle te u kuću stavi«, Oto t' izlazi Popiva s Bokčilom; ja se skrih za kantun. Kurvina starca što se umije dobro akomodat, a ja ga naučih! Bez mene se ne umijaše obrnut! Tamo Popiva s  kortezijom [176] : »Gospodaru, dobar došao!« Povede ga u kuću. Rekoh: nea, došao vam je meštar u kuću! Odsad do malo poslije govorite sa mnom. 
 Ja, reuškavši mi ova novela [177] , trčim, letim, da mi je u  poses  uljesti od sinjore [178] .  Signor Ugo , ti si sada gospodar! Sentenciju si imao u favor [179] ; a ja ću tvoj biti  eredus coerendus [180] ;  a moj ti će trbuh sluga bit, a ja ga ću karecat za tvoju ljubav. Ma što ja činim ter ne idem u sinjore, ter joj ne  spovijem   mizerije  Marove i naše feličitati? Ma, s vragom, nut što je bit  akortu ! Ako Mara nađem u nje,  quae pars? cuius? quare? [181]  Našao sam remedijo, fengaću da i njega ištem, da mu uzmem kolač [182]  er mu je otac došao.  Sta bene! [183]  (Tik, tok.) 
 Petnaesti prizor 
 POMET, PETRUNJELA, SADI, zatim POPIVA, MARO, LAURA 
 PETRUNJELA: Tko kuca doli? 
 POMET: Prijatelji! 
 PETRUNJELA: Pomete, nije gospođe, ima potrjebu [184] . 
 POMET: Sinjora Laura, dvije riječi, ako je tvojoj milosti drago. Jeda je sinjor Marin gori? 
 PETRUNJELA: Doli – gori,  moli –  tvori ;  neću sada, –  hod' otuda;   nuti  vraga:  otvor', draga;  nut napasti, –  Pomo, to s' ti! 
 POMET: Petrunjelice, draga ptičice, ostav'mo  salac ! Vaš je posao [185] : šes riječi sinjori Lauri! 
 SADI: La signora è signora;  fratel, andè in bona ora!  Oggi non si dà ricetto  nè a Pomo nè a Pometto. [186] 
 POMET: Ki je vrag ovo? Ova se čeljad ruga mnom.  Non si potria dir dua parole alla signora Laura? [187] 
 PETRUNJELA: La signora dorme, Pomo;   non averze a nigun omo.  Tentaziun, staga fora,  andè a bever che xe ora? [188] 
 POMET: Nebore, Petre, što su ti ruzi? I prije si sa mnom govorila. Nut vraga, neće da svoj posao čuju! Vaš je posao! Petrunjela, po krštenje koje na sebi nosim, ostav'te te cance! 
 PETRUNJELA: Druzi nam kolač uzeše, [189]  tebe nam  vuhvu  riješe.  Vuhvo, izidi!  gospo, sidi,  da te napas  ne nađe  ovčas . 
 POMET: Je li vrag žene uzeo?! Vaš je posao, Petrunjela; vi nijeste u svoj pameti! 
 POPIVA: Lupežu! »Gospar je Maroje došao«, – je li što drugo? » Lakomac  je« – je li što drugo? »Konte će Maru iskat«, – je li što drugo? »Maro je spendžao«, – je li što drugo? »Otac ga će u Dubrovnik povesti«, – je li što drugo? Ti s Tudeškom ideš s dukatmi; neće te sentenciju ti dava ova kuća; neće te ni s dukatmi ni s ničijem! Lupežu, dovabio se si na odor od njekijeh kapuna koji se u sinjore peku večeri [190] ; ovdi nije tvoje piće [191] ! 
 MARO: Nu, čeka', mariolu jedan! Na ti način, ribaode jedan! 
 POMET:  Signor Marin,  ja ne znam što sam tebi učinio. 
 MARO: Uteče ribalad jedan! Nu stignut te ću, ne boj se. 
 LAURA:  E, lascialo andar, signor Marin, è un poltron; [192]  neka ide zlom česti [193] . 
 POPIVA: Da nas se neće ostat [194]  ribalad jedan. 
 MARO: Neće mi skapulat drugovja. 
 POPIVA: Gospodaru, da se opravi što se ima opravit, a njega udri s vragom. Sinjora, hoću li poći ja Džanpavula,  faktura  od Olidžata, dozvat, da  asikura  ovdi Sadi za tri tisuće dukata? 
 LAURA: Pođi, pođi, ja sam  kontenta .  Signor Marin,  a vi nećete li uzit gori? 
 MARO: Sinjora, poću ja opravit što imam; sad ću se opet k tebi vratit. Kad dođe Džanpavulo da' mu riječ [195] . 
 LAURA: Hoću. 
 MARO:  Petruniella, piglia questa spada, bene mio . [196] 
 LAURA:  Spomeni  se doć na večeru. 
 MARO: Hoću. 
 Šesnaesti prizor 
 MARO (sam), zatim SADI, LAURA 
 MARO: Dobro, po muku Božiju, dobro! Izeh tri tisuće dukat od sinjore: oni kurvin mario [197]  malo vas posao ne išteti! Pomete, Pomete, naučit te ću živjet.  Basta , sada ovdi nije trijeba spat; fortuna je s nami. Poću se svuć iz veluta i obuću se na trgovačku i otit k ocu i fengat da ga prije nijesam vidio. Ovdi je trijeba  obraz od kurve učinit : trijeba se je  ubezočit , rijet: »Ja nijesam te prije vidio!« Tot je tkogodi k meni  prilikovao , – vrag! Kad pratež ukažem, sve se će načinit. Ah, Žudio osta u sinjore; poć ga ću dozvat. – Sadi! 
 SADI:  Signor Marin, commandate! [198] 
 LAURA:  Signor  Marin,  ordenala  mu sam da mi donese sto lakat  kurdjele  od zlata, tri prste široke, za  pavijun ; ti ga ćeš tamo platit. 
 MARO: Dobro, moja draga, sve što je tebi drago. –  Sadi, ašcoltame bene: voglio che quei tre milia ducati di panni non moviamo altrimente del vostro magazzin. E ci è più panni dentro che per valuta di tre milia ducati? [199] 
 SADI:  Misser, non venete voi a veder il fatto vostro? E vedete se sono per valuta di tre milia ducati. Son tutti panni fini di Olanda; ci sono anche, ma pochi, panni leggeri. Venite a veder il fatto vostro . [200] 
 MARO:  Non accade che io più guardi, mi fido di voi. Non mi potreste dar adesso la chiave del magazzin? [201] 
 SADI:  Besogna prima che 'l banco mi faccia sicuro . [202] 
 MARO:  Parlate ben. Avereste voi un saio et cappa di panno tutto šchietto da prestar a nolo? [203] 
 SADI:  Ne ho venticinque, se pur vi bisogna . [204] 
 MARO:  Mi bisogna un saio et una cappa schietta. Solamente andemo alla buttega vostra finchè 'l mio servitor torni con la cosa acconcia con banchiere . [205] 
 SADI:  Andiamo! [206] 
 Sedamnaesti prizor 
 PERA, BABA, zatim PETRUNJELA 
 PERA: Jaohi, bâbe, u koji vi ti čas iz Grada pođoh i lijepo ti se  samohoć  stavismo na karu! [207]  Pošla sam da nađem vjerenika, a, jaoh, moj se je vjerenik izgubio, tako da ga već nije moć nać. 
 BABA: Tko zlice slijedi, moja kćerce, taj se je veće izgubio. Oto nas naš grijeh dovede u ove strane gdi svoj bježi od svojijeh. 
 PERA: Jaoh, dovede nas u strane gdje su kamena srca od ljudi! Scijeniš li ti da Maro nije uzaznao er sam ja za njim došla u Rim? Oto je ta sad ljubav među drazijem, – čine se ne znat! [208] 
 BABA: A tko ne zna er si ti ovdi?  Jur  veće svak zna neg samo on, er, moja kćerce, ne hoće da zna; u zlice se je vas  stavio , gdje će i dušu izgubit. Ah, mladosti, mladosti, luda mladosti! Dočekali moje starosti, da poznate kako vaš  vjetar  nije ino neg ludos, nego malo  vidjenje , nego  zločestvo , nespoznanje! [209]  U zlice ste stavili vaš kontent i vaš mir; tuj se ste zabavili. Brižni, ne vidite li er s  kankari  imate što činit koji vam ijedu [210]  i život i imanje i čast?  Grinje  su zle žene; zločesti, po bradah vam se poznava koje vam, brižni hodili,  opadaju . [211] 
 PERA: Bâbe, ono njeka djevojka odonud izlazi; para da je našijenka; da' da ju upitamo tko je i jeda ve što zna od naše  sjete . 
 BABA: (Muči, govorî!) 
 PETRUNJELA: Sjetna ve, Petre, ne hodila! S  čijem  biješe manigodo oni došao, da nam od Mara [212]  zlo govori, od Mara, ah! 
 BABA: (Ova djevojka para da Mara  mijentuje ; naški govori.) 
 PETRUNJELA: ... od Mara našega dobroga! 
 BABA: Kćerce, dobar ti dan! 
 PETRUNJELA: Tko je ovo? Tko ste vi? Ti paraš Dubrovkinja. 
 BABA: Iz Dubrovnika smo na proštenje došli. Kćerce, jeda ve što znaš za njekoga Mara Marojeva Dubrovčanina? 
 PETRUNJELA: Brže [213]  za našega Mara pitate? Mlad vlastelin od  dvadesti  i jedno godište, pristao djetić? 
 BABA: To je, to je on! Jeda s vami stoji? 
 PETRUNJELA: S nami je i s jutra i  večer , i ne odhodi od nas. 
 BABA: A tko ste vi, sestrice? Kaži ve mi. 
 PETRUNJELA: Stojim s jednom gospođom; kortižana je prva od Rima. Maro ju dobro hoće [214] ; sve što ima, sve 'oj dava. 
 PERA: Ajme, ajme, umrijeh! 
 BABA: Brižna! 
 PETRUNJELA: Sjetna, što ti bi? 
 PERA: Nije mi ništa; malo me srce zabolje. 
 PETRUNJELA: Iz Grada li je ovi djetić? 
 BABA: I on je, tužan, iz Grada. 
 PETRUNJELA: Bi li se u moje gospođe  okordao ? [215] 
 BABA: Moja sestrice, te su kortižane zle i ne dobre; toj ti je velika sjeta; ta je kagodi zlica i  pustoš ; to je kuga od nesvijesne mladosti. 
 PETRUNJELA: Sjetna, što govoriš? A jeda kako i one vaše od Pelila i od Podmirja [216]  ke se vazda od buha  puđaju ? Ovo je gospođa i kraljica bogata, puna joj je kuća srebra i zlata. 
 BABA: One su naše od Pelila velika sjeta, a ta je tvoja gora neg zla srjeća. Brižno im imanje a sjetna dobit,  mađioničine  jedne! 
 PETRUNJELA: Onaka kakva je moja gospođa, – u nju je Maro spendžao veće [217]  pet tisuć dukata. 
 PERA: Jaohi meni, ajme meni! 
 PETRUNJELA: Brižna, što ovomu djetiću bi? 
 BABA: Jeda ti što bi? 
 PERA: Jaohi, i sad mi zavi srce! 
 PETRUNJELA: To se si nahladio. Kako rijeh, u nju je Maro spendžao pet tisuć dukata, i misli ju za ženu uzet. 
 PERA: Jaohi meni! 
 BABA: Nebore, trpi; sada nemo' jaukat. 
 PERA: Jaoh, a može li se trpjet i ne jaukat? 
 PETRUNJELA: Brižnika! Što ga je našlo? 
 BABA: Reče: »Uzet ju će za ženu«. Na, uzmi! To mu ne može bit:  svezan  je. 
 PETRUNJELA: Kako svezan? 
 BABA: Vjeren je, jesu tri godišta. 
 PETRUNJELA: Maro je vjeren?! Je li, draga? Nut traditura, a mojoj je gospođi govorio da ju će uzet svakako za ženu. 
 BABA: Za ženu?! To se ne more trpjet! Hoću da znaš er je vjeren i jer mu je vjerenica ovdi u Rim došla. Ne dadu se tako te stvari činit. Nut, nebogo, reci to tvojoj gospođi: »Pušta' tu misao, er ti traditur dava razumjet [218] : to ne može učinit«. 
 PETRUNJELA: Da bogme t' joj ću najbrže rijet! Poću njeki posao opravit gdje me je poslala. Ostaj zbogom, babe. Istom mi se je milo s našjenicami razgovorit. 
 Osamnaesti prizor 
 PERA, BABA, DŽIVO 
 BABA: Ču li, nebogo? 
 PERA: Ajmeh, babe, jes' li čula od moga nevjerenika? Ma ovo Dživa! – Dživo, uzaznali smo i čuli smo i naslušali se smo. 
 DŽIVO: Nebore, čemu ste same bez mene  ishodile  nadvor? 
 PERA: Dživo, zlo smo učinile, er smo uzaznale našu veliku tugu i nevolju i našu smrt. 
 DŽIVO: Što je, za Boga? 
 PERA: Uzaznali smo s kijem  Marac  opći i kako je sve splavio u njeku zlicu; i veli, hoće ju za ženu uzet. 
 DŽIVO: Još bi to manjkalo! A, tradituru, a, nesvijesni ludjače, to od tebe naša kuća merita?! 
 PERA: Ajme, to li ja od njega meritah?! 
 DŽIVO: Pođ'mo, trijeba je stavit pamet [219]  na ovo; ovdi mu je otac i znam što ću učinit. 
 BABA: Brižna, luda mladosti, vele ti ludijeh stvari činiš! Vele ti tuga nevoljne majke i mukâ tužni oci za vas podnose; a vi vjetar što vjetar! A vi, brižni, u staros grijehe vaše plaćate, kad bi brijeme od dobrijeh djela, da plátu, čâs i pokoj imate. 
 Devetnaesti prizor 
 GIANPAULO OLIGIATI, LAURA, SADI, POPIVA 
 GIANPAULO:  Bon giorno alla signoria vostra, signora Laura . [220] 
 LAURA:  Ben venga, misser Gianpaulo mio . [221] 
 GIANPAULO:  Volete che faccio Sadi sicuro di tre milia ducati? [222] 
 LAURA:  Misser šî . [223] 
 GIANPAULO:  Chi ama di cor il suo galante, siccome lo fa signore della persona, così ancora lo fa padron della roba . [224] 
 LAURA:  Signor Marin è patron di me e di tutto il mio . [225] 
 GIANPAULO:  Beato chi v' è in grazia vostra! Se mi vol commandar altro? [226] 
 LAURA:  Son a piaceri vostri, misser Gianpaulo mio caro. [227] 
 SADI:  Signora, voletemi commandar altro? Di panni lasciarò far a misser Marino quel che vorrà? [228] 
 LAURA:  Sì, sì, dateli la chiave del magazzin. Ricordatevi di quei cento braccia di curdella . [229] 
 SADI:  Signora, sì mi recordarò . [230] 
 POPIVA: Ja ću poć gospodaru, ako mu što uzbudem od potrjebe. 
 LAURA: Pođi, čekam vas na večeru. Čuješ li, bî li u zlatara? 
 POPIVA: Sad ću poć. 
 Dvadeseti prizor 
 POPIVA (sam) 
 POPIVA: Ovo mi opravismo! Popiva sad popijeva'! Iz morske pučine izeše se tri tisuće dukata! Komu bi ovo išlo od ruke – rimskoj kortižani izet dukate iz ruke, izet joj srce iz tijela?! Dobro prođe: lakomos lakomosti dobismo! Ova je stavila na udicu  nariklu  za izet  smuduta [231] , –  stavila  je na  perikulo  tri tisuće dukata za učinit se gospođa od peset tisuć dukata. A stavila se je u fantaziju [232]  da ju Maro uzme za ženu. Da se zlom ženom oženi, lijepo bi učinio! Oto, da je mudar, tako bi i odnio ove tri tisuće dukata, a nju  pjantao  i platio jednijem kantunom [233] ; ma ne umije. Ah, da je meni činit! Ma ga ću poć nać, da s ocem kogagodi vraga napravi. Kad Maroje vidi pratež, sve se će načinit. 
 Bilješke 
 
 
           [1]    parlašuše  – »Bokčilo misli na Talijanke, koje neki našijenci čuju kao da
šu-pšu »parlaju« tj. govore, primjerice Grubiša u IV. č., kad je došao »gdje
ljudi svi 'šu' parlaju, 'šu-pšu', da im se vraguto slovo ne razumije.« (F.
Čale)
     
 
           [2]    uspara  – učini se
     
 
           [3]    brijeme, koje nam je meštar –  vrijeme, koje nam je učitelj (mletačka
poslovica)
     
 
           [4]    operavši  – pošto nešto učini
     
 
           [5]    budući  – dok sam bio
     
 
           [6]    ne stavljavši pamet na što ima doć –  ne brinući se o onome što se mora
dogoditi
     
 
           [7]    koji partit obrat –  koju stranu izabrati
     
 
           [8]    ne basta animo –  nedostaje hrabrosti
     
 
           [9]    In fine  (tal.) – Uostalom
     
 
         [10]    nije njemu –  ne treba njemu
     
 
         [11]    na misli –  na brige
     
 
         [12]    a najveće mi je mislit –  a najviše mi briga zadaje
     
 
         [13]    koja mi će čâs bit od ludosti –  što me čeka zbog ludosti
     
 
         [14]    Chi è giù? Sadi, sete voi?  (tal.) – Tko je dolje? Sadi, jeste li
vi?
     
 
         [15]    Signor Marino sarebbe tornato?  (tal.) – Je li se vratio gospodin Marin?
     
 
         [16]    Non è tornato ancora  (tal.) – Još se nije vratio
     
 
         [17]    Signora, io ne ho da far ...  (tal.) – Gospođo, za jedan sat moram
obaviti jednu isplatu, inače vam ne bih dosađivao
     
 
         [18]    Mo ben, signor Marino non potrà star a venire  (tal.) – Dobro,
gospodin Marin će brzo doći
     
 
         [19]    Signora, non averesti voi alle man qualche scudo? Ne avevo gran bisogno 
(tal.) – Gospođo, imate li možda pri ruci koju škudu? Jako ih trebam
     
 
         [20]    Non certo, Sadi mio, tornate da quà a un poco, e sarete soddisfatto 
(tal.) – Zbilja nemam, Sadi moj, vratite se malo kasnije pa ćete biti namireni
     
 
         [21]    Faro quel che piace a vostra signoria  (tal.) – Učinit ću kako veli vaše
gospodstvo
     
 
         [22]    O, son fastidiosi sti giudei!  (tal.) – O, kako su dosadni ti Židovi!
     
 
         [23]    Per Dio di Abram, Isac et Jacob ...  (tal.) – Tako mi boga Abrahamova,
Izakova i Jakovljeva, bio sam lud što sam ostavio one bisere. Kurtizane, ah!
Bludnici, ah! Ne smije se tu spavati, valja požurivati, dosađivati im i tući
željezo dok je vruće. Stotinu i pedeset škuda nije šala. Ali evo bogme
gospodina Marina. – Ljubim ruku vašemu gospodstvu, gospodine Marine
     
 
         [24]    Che c' è, Sadi?  (tal.) – Što je, Sadi?
     
 
         [25]    Le trenta perle che ha tolte la signora ...  (tal.) – Trideset bisera što
ih je gospa uzela, svaki po pet škuda, stoje stotinu i pedeset škuda
     
 
         [26]    Oh, Sadi, montano troppo!  (tal.) – Oh, Sadi, previše stoje!
     
 
         [27]    Di tanto abbiamo fatto el mercato, et ella se ha contentata  (tal.) – Za
toliko smo se pogodili, i ona je pristala
     
 
         [28]    Poichè ella se ha contentata, mi contento anche io  (tal.) – Kad
je ona pristala, pristajem i ja
     
 
         [29]    I danar avreste appresso?  (tal.) – Imate li novac uza se?
     
 
         [30]    Andavo ora a casa a portarveli  (tal.) – Sad idem kući da vam ih donesem
     
 
         [31]    E dove vi trovarò io?  (tal.) – A gdje ću vas naći?
     
 
         [32]    Venite dalla signora  (tal.) – Dođite do gospođe
     
 
         [33]    Non potria venir con essovoi a casa  (tal.) – Zar ne bih mogao poći s
vama kući?
     
 
         [34]    Voi sete fastidioso, Sadi! ...  (tal.) – Dosadni ste, Sadi! Kad vam
kažem, vratite se domalo gospi i bit ćete isplaćeni
     
 
         [35]    Quel che piace a vostra signoria, signor Marino; vi son servitore  (tal.)
– Kako želi vaše gospodstvo, gospodine Marine, sluga sam vam
     
 
         [36]    Addio, vago a casa  (tal.) – Zbogom, idem kući
     
 
         [37]    Andate in bonora  (tal.) – Hajdete sa srećom!
     
 
         [38]    Cazzica! Non besogna esser pigro ...  (tal.) – Dovraga! Ovdje ne treba
ljenčariti. Ovi lako uzmu robu, a kad valja platiti, tvrđi su od dijamanta. Bez
obavljena posla kući ne idem. Skrit ću se iza ugla i čekati ovog svog mesiju.
Ne budem li mu dodijavao teško ću doći do svoga.
     
 
         [39]    Bene mio!  (tal.) – Dobro moje!
     
 
         [40]    junak  – sluga
     
 
         [41]    della campana  (tal.) – kod zvona
     
 
         [42]    Ben trovata la signora vostra, signor Marino!  (tal.) – Dobro našao vaše
gospodstvo, gospodine Marine!
     
 
         [43]    Sadi, ho una faccenda di gran inportanza, non mi dar fastidio ora! 
(tal.) – Sadi, imam vrlo važna posla, nemoj mi sada dosađivati!
     
 
         [44]    Signor, ho a far un pagamento ...  (tal.) – Gospodine, ovaj čas moram
isplatiti dvije stotine dukata, inače ću u zatvor
     
 
         [45]    Non tegli posso dar ora  (tal.) – Ne mogu ti ih dati sada
     
 
         [46]    Rendetime dunque le mie perle ...  (tal.) – Onda mi vratite moje bisere,
jer inače ne znam kako ću. Mislio sam da od vas kad god mi je potrebno mogu
dobiti tri ili četiri stotine dukata kao na banci, a sad kad mi treba ne mogu
ni svoje dobiti
     
 
         [47]    Sadi, non pensavo che voi fossi tanto fastidioso  (tal.) – Sadi, nisam
mislio da ste toliko dosadni
     
 
         [48]    Soddisfatelo in sua malora, poich' è tanto inportuno  (tal.) –
Isplatite ga, neka ga vrag nosi, kad je tako nesnosan
     
 
         [49]    Non è, signora, che io non li posso contar ...  (tal.) – Nije,
gospo, da mu ne mogu smjesta te novce izbrojiti, ali me velika potreba
prisiljava da žurim, a novci bi bili, kao što i jesu, uvijek njemu na
raspolaganju. Na, evo: pet, deset, petnaest itd. itd. Jeste li zadovoljni?
     
 
         [50]    Signor sì, gran merce alla signoria vostra! ...  (tal.) – Jesam,
gospodine, velika hvala vašemu gospodstvu! Da mi sad nije bilo potrebno, ne bih
vas uznemiravao. Oprostite mi. Drugi put poslužite se mojom robom, s novcem ili
bez novca, kako vam drago
     
 
         [51]    Sadi, ricordatevi di quel pendente  (tal.) – Sadi, mislite na onaj
privjesak
     
 
         [52]    Signora sì, mi racordo bene  (tal.) – Da, gospo, dobro pamtim
     
 
         [53]    Signor Marino, c' è uno che vende un pendente ...  (tal.) –
Gospodine Marine, neki čovjek prodaje privjesak, traži dvije stotine škuda.
Bilo bi lijepo obisit ga! Devet bisera!
     
 
         [54]    Bevegna galanti! –  Dobro došao, poštenjakoviću!
     
 
         [55]    Per Dio s' džintio mladić  – Bogme si vrijedan mladić
     
 
         [56]    all' improvvista  (tal.) – iznenada
     
 
         [57]    tratao ga sam mahnica –  prikazao sam ga luđakom
     
 
         [58]    za oružje –  za potezanje oružja
     
 
         [59]    za oružje u Rimu idu vješala –  za potezanje oružja u Rimu se ide na
vješala
     
 
         [60]    Njetko nam je novelu učinio! –  Netko nas je nasamario!
     
 
         [61]    U fortuni –  u oluji
     
 
         [62]    na provu od ognja fineca se od zlata poznava –  poslovica: u vatri se
iskušava finoća zlata
     
 
         [63]    ne umijem  – ne znam
     
 
         [64]    isplije  – ispliva
     
 
         [65]    Učin' ovo, i našao ju sam!  – Postupi ovako, i sâm ćeš pronaći način kako
da se izvučeš
     
 
         [66]    per amor de Dio  (tal.) – za ljubav Božju
     
 
         [67]    a neg –  a kamoli ne
     
 
         [68]    Nu, bud' je tako, ter što pak? –  No, recimo da je tako, a što onda?
     
 
         [69]    Sadi ebreo  (tal.) – Židov Sadi
     
 
         [70]    penj  (tal.  pegno ) – zalog, jamstvo
     
 
         [71]   Dakle: Sadi će za Mara nabaviti robe u vrijednosti 3000 dukata koju će on
pokazati ocu kao svoju, a Laura će Sadiju dati jamstvo
     
 
         [72]    papine nepuče –  papine nećakinje; »možda misli na nećakinje Julija III,
Orsulu i Cristinu del Monte, koje su bile poznate zbog raskošna života«
(Kolendić)
     
 
         [73]    od ostaloga –  za ostalo (naime, to se odnosi na preostalih 2000 dukata,
jer je otac Maru dao 5000 a on ovdje ima robe u vrijednosti 3000, ali će ocu
»dat razumjet« da je i to negdje pametno uložio i da čeka robu ili novac)
     
 
         [74]    ružan  – osramoćen, oružen
     
 
         [75]    gran cosa!  (tal.) – velike li stvari
     
 
         [76]    u suspet uze –  posumnja
     
 
         [77]    a tebe udri nogom –  a tebi »da nogu«, potjera te
     
 
         [78]    kvart ure –  četvrt sata
     
 
         [79]    na ruci –  pri ruci
     
 
         [80]    chi ha tempo, ha vita  (tal.) – tko ima vremena, ima i života (tko dobije
na vremenu, ostat će živ)
     
 
         [81]    u najveću moju potrjebu –  kad su mi najpotrebniji
     
 
         [82]    To te hoću –  takvoga te hoću
     
 
         [83]    sakraja  – kroji
     
 
         [84]    puč  – bunar
     
 
         [85]    crjeplje  – crpi, vadi
     
 
         [86]    brižne ve one dubrovačke potištenice –  jadne dubrovačke prostitutke
(koje žive u siromaštvu)
     
 
         [87]    čersaju bulom –  mažu se lošim bjelilom od kukuruza
     
 
         [88]    usta na suhvicu čine –  usta mažu suhim grožđem da budu crvena
     
 
         [89]    ako dvaš na nedjelju vare –  ako dvaput tjedno nešto skuhaju
     
 
         [90]    Vragut ped –  ni pedlja, ni koraka
     
 
         [91]    s nosom i s grbom –  »Tripe, lik u kojemu se spaja tipski obrazac Pedanta
i pravi izdanak našijenskog podneblja. On učeno i mudro govori i zato Petrunjeli
»para meštar od skule«. »Pod njegovom se grotesknom grbom i karikiranim dugim
nosom (adaptirani lik pokladnog grbavca, možda omiljenog u Kotoru) krije čovjek
koji propovijeda opraštanje (u prizoru s Bokčilom), čini dobra djela (ugošćuje
Maroja i Bokčila), osuđuje nasilje (u posljednjem prizoru s Dživulinom)...«
(Košuta). »Nema nikakve sumnje da je vlastite misli, autobiografska iskustva,
osudu vlastele u vladi i njihova morala prikazanog u situacijama komedije,
Držić prenio u Tripčetin monolog krcat aluzivnostima.« (F. Čale)
     
 
         [92]    što blede oslova nemanština –  što bunca magareće čudovište
     
 
         [93]    liha  – lisiči, ponaša se lukavo i prepredeno
     
 
         [94]    jâdom  – otrovom
     
 
         [95]    son stato a scola, non parlo miga a caso  (tal.) – pohađao sam školu, ne
govorim samo onako
     
 
         [96]    ar contradio  (tal.) – naprotiv
     
 
         [97]    la gentilezza di questo mondo  (tal.) – sama ljubaznost ovog svijeta
     
 
         [98]    »Or misser mio, or misser mio«  (tal.) – »Dakle, gospodine moj, dakle,
gospodine moj«
     
 
         [99]    Omo coperto di lupo cerviero, ...  (tal.-lat.) – Čovjek u koži risa, a
unutra su pak grabežljivi vukovi, po plodovima se svojim poznaju; – prema
Evanđelju po Mateju (7, 16-20) gdje tekst glasi: »Čuvajte se lažnih proroka što
vam dolaze u ovčjem runu, a unutra su grabežljivi vuci! Prepoznat ćete ih po
njihovim plodovima.« (F. Čale)
     
 
 [100]    muka  – brašno
     
 
 [101]    Et concilium fecerunt, ut dolo tenerent. Intendami, fraello, se poi, chè mi intendo molto ben mi  (lat.-tal.) – I dogovoriše se da ga na prijevaru
uhvate. Razumij me, brate, ako možeš, jer ja sebe vrlo dobro razumijem. »Prva,
latinska rečenica odnosi se na mjesta koje u Bibliji (26,4) prevedeno glasi: »U
to doba skupe se na vijećanje glavari svećenički i starješine narodne u palači
velikog svećenika imenom Kaife, gdje zaključe uhvatiti Isusa na prijevaru i
ubiti ga. 'Ali ne na blagdan – govorahu – da se narod ne pobuni!'« Ovaj izvanredno
važan monolog, koji je bez komentara teško shvatiti, zapravo se može smatrati
ključem za shvaćanje dvosmislenosti Držićeva jezika i odaje jasnu aluziju na
dubrovačko Malo vijeće povlaštenih koje u Vijećnici donosi odluke (pogubne,
prema Držićevu sudu u političkim pismima) otuđene od naroda, koji bi se (kako
Držić snujući urotu misli) pobunio da ga tko ima povesti.« (Čale); »Kome su
namijenjene te Tripčetine riječi (...) ako li ne dubrovačkim farizejima i visokom
svećenstvu koji proračunatom prijevarom (nahvao) raspinju pravednika
utjelovljena u svojem bližnjemu? Nerazumljivo pak Tripčetino pričanje, koje
pobuđuje smijeh slušatelja, služi Držiću da ožigoše Maroja kao bjestiju, a
svojim sumišljenicima poruči:  Intendami  (itd.), parafrazu Petrarkinog
stiha 'Intendami chi puo, che m'intendo io' (Canz, CV, stih 17), koji je
pjesnik unio u sonet u kojem prikriveno kritizira Rimsku kuriju!« (Košuta) Petrarku
su u Držićevo doba dobro poznavali, pa je publika lako mogla shvatiti ovu
aluziju.
     
 
 [102]    E per tornar  (tal.) – i da se vratim
     
 
 [103]    pijena  (tal.  pena ) – kazna, globa
     
 
 [104]    et troni  (lat.) – i prijestolja (jedan od stupnjeva u hijerarhiji anđela
koju spominje sv. Pavao u Poslanici Kološanima, 1.16)
     
 
 [105]    Cum santus santus eris  (tal.) – Sa svetim bit ćeš svet (Psalmi, 18
(17).26)
     
 
 [106]    Chi nasce matto, anniegati, – tuo danno  (tal.) – Tko se rodi lud, utopit
će te – tvoja šteta
     
 
 [107]    malo  – zamalo, skoro
     
 
 [108]    za njeku bjestiju –  zbog Maroja
     
 
 [109]    gioia de oriente  (tal.) – dragulj s istoka
     
 
 [110]    a razumjet davam ludu –  prema poslovici: »lasno je ludu dat razumjet«
(lako je ludog prevariti)
     
 
 [111]    da ne mni štogodi –  da ne bi štogod nepristojno pomislio o nama
     
 
 [112]    Ah, Pomet, traditor Pomet, ah, ma fraj!  (tal.-njem.) – Ah, Pomet, Pomet,
izdajica Pomet, ah, moja djevojka!
     
 
 [113]    Garzona cognoscer, serfitor ...  (tal.) – Djevojku poznavati, sluga tvoje
gospodarice; ja biti njezin sluga, a ona me mrziti. Ja dati tisuću dukata;
dvije tisuće, koliko htjeti
     
 
 [114]    Missier, signura parlar ti, mi non ghe parlar, mi non se impazzo, no 
(tal.) – Gospodine, gospi govoriti ti, ja ne govoriti, ja se ne miješam, ne
     
 
 [115]    Dico, gintilomo, andè a far ...  (tal.) – Kažem, plemeniti
gospodine, idite svojim poslom, tu se ne miješaj, to je moja stvar, pazi se!
     
 
 [116]    Ga star quì, non ghe posciu andar mi  (tal.) – Moram tu biti, ja
ne mogu ići
     
 
 [117]    Che foler? Ti foler combatter con mi?  (tal.) – Što htjeti? Ti se htjeti
tući sa mnom?
     
 
 [118]    So anche combatter, quando bisogna ...  (tal.) – Znam se i tući kad
treba. Smatraš li doličnim plemića kvariti moje posle?
     
 
 [119]    Che aver tu far con questa?  (tal.) – Što ti imati s ovom?
     
 
 [120]    Aver che aver, – ho a far; e a te non ho a render conto di fatti mei 
(tal.) – Imati što imati, imam posla; a tebi ne moram polagati račune o svojim
poslovima
     
 
 [121]    Fer Tio, fer Tio, tu star attorno quà ...  (tal.) – Bogami,
bogami, ti se ovuda motati pa ostaviti gaće i život. Nositi se odavle, bježati
odavle!
     
 
 [122]    Missier, signur, non ghe far piazza! A tutti star passeggiar. Misser Domeneddio dao  (tal.-hrv.) – Gospodine, gosparu, ne tjerati! Svi smjeti
šetati. Gospodin Bog dao...
     
 
 [123]    Fer Tio, mattar te ancora ...  (tal.) – Bogami, i tebe ubiti, kurva, i
kurva tvoja gospodarica ubiti. Sve vas vrag odnio!
     
 
 [124]    Con arme e con superchiaria sei venuto! ...  (tal.) – Došao si se siliti
s oružjem! Misliš da si u Njemačkoj pa da smiješ izazivati. Pazi dobro gledaj s
kim imaš posla
     
 
 [125]    Jo, jo, fenir, fenir quà!  (tal.) – Da, da, doći, doći ovamo!
     
 
 [126]    Puttana dir a signora, e mi šon puttana?!  (tal.) – Kurva reći gospi, i
ja sam kurva?!
     
 
 [127]    Tua madre, sciurelle, fratelli e tuo pare puttane!  (tal.) – Tvoja mater,
sestre, braća i tvoj otac kurve!
     
 
 [128]    Nè ti più venir casa nostra ...  (tal.) – Niti ćeš više doći u
našu kuću, niti ću ti ja otvoriti, i vruću ću ti vodu na glavu izliti, neka
znaš!
     
 
 [129]    Per la verzina Maria, can mio padre?!  (tal.) – Za Djevicu Mariju, moj
otac da je pas?! Ah, Bože...
     
 
 [130]    che ti farò veder le stelle a mezzugiorno  (tal.) – pa ćeš vidjeti
zvijezde usred podneva
     
 
 [131]    igrat  – rukama, tj. tući se
     
 
 [132]    e davvero  (tal.) – i uistinu
     
 
 [133]    Jo, jo!  – Da, da!
     
 
 [134]    manigoldo di furche!  (tal.) – obješenjaku lopovskom!
     
 
 [135]    Se comenzo giogar delle man!  (tal.) – Počnem li igrati rukama!
     
 
 [136]    Che dir ti zocar con man? Ti spettar!  (tal.) – Što kazati igrati rukama?
Čekati te!
     
 
 [137]    Superchiaria! Con arme!  (tal.) – Nasilje! S oružjem!
     
 
 [138]    Cancaru ti vegna! Per Dio ti ga cavar occhi cun queste man!  (tal.) – Rak
došao na te! Bogami, iskopat ću ti oči ovim rukama!
     
 
 [139]    Puttana! Mattar, tu non viver; puttana ti et tua patrona  (tal.) – Kurva!
Ubiti, ti ne živjeti; kurva ti i tvoja gospodarica
     
 
 [140]    Madunna cara, madunna, averzi!  (tal.) – Gospo draga, gospo, otvori!
     
 
 [141]    Che rumori son questi?  (tal.) – Kakva je to galama?
     
 
 [142]    Madunna, me ga voler ammazzar giudio!  (tal.) – Gospo, htjeti me Židov
ubiti!
     
 
 [143]    Inmezzo di Roma far queste sacperchiarie ...  (tal.) – Usred Rima praviti
nasilje nad poštenim svijetom! Smjesta idem namjesniku. Znat ćeš, psu jedan...
     
 
 [144]    Ti fenga il cancar, puttana!  (tal.) – Rak te spopao, kurvo!
     
 
 [145]    Signor Ugo, a gintelomini pari toi non si conviene far queste cose 
(tal.) – Gospodine Ugo, plemićima kao što si ti ne pristoji se raditi takve
stvari
     
 
 [146]    Che far? Ferito! Mattar puttana  (tal.) – Što raditi? Uvrijeđen! Ubiti
kurva
     
 
 [147]    I za vratit se –  i da se vratim na ono čim sam počeo
     
 
 [148]    na dobru –  pošteno
     
 
 [149]    Ima zamjenu –  i ja njemu istom mjerom uzvraćam ljubav
     
 
 [150]    impresijon od sinjore –  dojam koji je stekla gospođa (nakon onoga što
joj je sad ispričao Popiva)
     
 
 [151]    od nas –  o nama
     
 
 [152]    vrgao sam dzar na tavulijer –  bacio sam kocku na ploču, tj. bacio sam
udicu (tal.  zaro )
     
 
 [153]    er si nastojao –  da si nastojao, da si se bavio
     
 
 [154]    banak od Olidžata  – »tada poznata rimska bankarska kuća, s kojom je
poslovala i dubrovačka vlada« (Kolendić)
     
 
 [155]    ruinaniji  – najruinaniji (najnesretniji, najpropaliji; komparativ
umjesto superlativa)
     
 
 [156]    imamo što činit –  imamo posla
     
 
 [157]    lascia far a mi!  (tal.) – prepusti meni
     
 
 [158]    Sadi, sete informato d' ogni cosa?  (tal.) – Sadi, jeste li o svemu
obaviješteni?
     
 
 [159]    D' ogni cosa  (tal.) – O svemu
     
 
 [160]    Fa che tu sei accorto  (tal.) – Budi oprezan
     
 
 [161]    Non accadon troppe parole con me  (tal.) – Sa mnom ne treba trošiti mnogo
riječi
     
 
 [162]    Padrona mia dolce!  (tal.) – Slatka moja gospodarice!
     
 
 [163]    Petruniella, tira  (tal.) – Petrunjela, otvori
     
 
 [164]    cum sapiente fortuna semper conversabuntur  (lat.) – s mudrim će se sreća
uvijek družiti (pravilno bi bilo  conversabitur )
     
 
 [165]    Jesu njeki ki mi se razumiju; kažu s dva kujusa  – Ima ih koji se prave
učeni, te se uvijek služe s dva latinska izraza (»kujusa«,  cuius  je
genitiv jednine od zamjenice  quid , a Pomet to spominje zato što se ta
riječ u latinskom često čuje)
     
 
 [166]    Ergo approbitur  (lat.) – Dakle, odobrava se (pravni izraz kojim su se
službeno donosile odluke na molbe i sl.; pravilno bi bilo:  approbatur )
     
 
 [167]    per littera govore ...  (tal.) – govore učeno, kao i papige, a iscijeđeni
su (na ožet), tj. ništa ne valjaju
     
 
 [168]    dukati  – dukatima, pomoću dukata
     
 
 [169]    para mu da je i on –  čini mu se da je i on plemenit, gospodin
     
 
 [170]    Bastasi; vele se hoće! –  mnogo se traži, mnogo treba (da netko bude
gospodin)
     
 
 [171]    luka česnovitoga –  bijeloga luka, češnjaka
     
 
 [172]    da sam –  da jesam
     
 
 [173]    Felicitatis felicitantium!  (lat.) – Sreća sretnima! Sreća je uz one koji
umiju biti sretni!
     
 
 [174]    alla oštaria della campana  (tal.) – u oštariji od zvona
     
 
 [175]    ja te ću ... –  vidjet ću te malo kasnije (kakav si gospodin)!
     
 
 [176]    s kortezijom –  ... kaže
     
 
 [177]    reuškavši mi ova novela –  pošto mi je uspjela ova šala
     
 
 [178]    da mi je u poses uljesti od sinjore  – da mi je pridobiti gospođu
     
 
 [179]    Sentenciju si imao u favor –  odluka (presuda) je bila u tvoju korist
     
 
 [180]    eredus coerendus  (tal.) – baštinik subaštinik (pravilno bi bilo:  heres coheres )
     
 
 [181]    quae pars? cuius? quare?  (tal.) – od koje strane? čiji? zašto? (to su
pitanja koja će mu postaviti Maro)
     
 
 [182]    uzmem kolač –  donesem dobru vijest (»uzeti kolač« znači uzeti od nekoga
nagradu za donošenje dobre vijesti)
     
 
 [183]    Sta bene!  (tal.) – Dobro je!
     
 
 [184]    ima potrjebu –  zauzeta je, ima posla
     
 
 [185]    Vaš je posao –  o vama se radi
     
 
 [186]    La signora è signora ...  (tal.) – Gospa je gospa, brate, idi sa
srećom. Danas neće biti primljen ni Pomet ni Pometić
     
 
 [187]    Non si potria dir dua parole alla signora Laura?  (tal.) – Zar se ne bi
mogle kazati dvije riječi gospi Lauri?
     
 
 [188]    La signora dorme, Pomo ...  (tal.) – Gospa spava, Pomo: nikome ne otvara.
Napasti, ostaj vani, hajde piti, jer je već vrijeme
     
 
 [189]    druzi nam kolač uzeše  – drugi su nam donijeli dobru vijest
     
 
 [190]    večeri  – za večeru
     
 
 [191]    pića  – hrana
     
 
 [192]    E, lascialo andar, signor Marin, è un poltron  (tal.) – Ma pusti
ga da ode, gospodine Marine, to je danguba
     
 
 [193]    neka ide zlom česti –  neka ide kvragu
     
 
 [194]    ostat se  – ostaviti
     
 
 [195]    da' mu riječ –  odobri mu da na račun tvoje ušteđevine u banci da Sadiju
jamstvo za tkaninu
     
 
 [196]    Petruniella, piglia questa spada, bene mio  (tal.) – Petrunjela, uzmi
ovaj mač, dobro moje
     
 
 [197]    mario  (tal.  mariolo ) – lopov, varalica, lupež
     
 
 [198]    Signor Marin, commandate!  (tal.) – Gospodine Marin, zapovijedajte!
     
 
 [199]    Sadi, ašcoltame bene: voglio che ...  (tal.) – Sadi, dobro me slušaj:
hoću da one tri tisuće dukata tkanine nikako ne mičemo iz vašega skladišta. A
ima li unutra tkanine vrijednosti više od tri tisuće dukata?
     
 
 [200]    Misser, non venete voi a veder il fatto vostro? ...  (tal.) – Gospodine,
zar nećete doći vidjeti svoj posao i da li ima tri tisuće dukata vrijednosti?
Sve je to fina nizozemska tkanina; ima i nešto malo lake tkanine. Dođite da
vidite svoj posao
     
 
 [201]    Non accade che io più guardi ...  (tal.) – Nije potrebno da više
gledam, vjerujem vam. Biste li mi sad mogli dati ključ od skladišta?
     
 
 [202]    Besogna prima che 'l banco mi faccia sicuro  (tal.) – Najprije treba da
mi banka zajamči
     
 
 [203]    Parlate ben. Avereste voi un saio et cappa di panno tutto šchietto da prestar a nolo?  (tal.) – Dobro kažete. Imate li možda da mi unajmite kakav
kaput ili ogrtač od proste robe?
     
 
 [204]    Ne ho venticinque, se pur vi bisogna  (tal.) – Imam ih i dvadeset i pet,
ako vam treba
     
 
 [205]    Mi bisogna un saio et una cappa schietta ...  (tal.) – Treba mi jedan
kaput i jedan prosti ogrtač. Nego, hajdemo do vaše radnje, dok se moj sluga
vrati s obavljenim poslom kod bankara
     
 
 [206]    Andiamo!  (tal.) – Hajdemo!
     
 
 [207]    na karu  – na stup sramote (naziv dolazi od tal.  carro , jer su se
u nekim mjestima u Italiji za istu svrhu koristila kola, za koja bi se privezao
krivac i vozio okolo kako bi ga se izvrglo sramoti)
     
 
 [208]    čine se ne znat –  prave se da ne znaju
     
 
 [209]    nespoznanje  – nezahvalnost
     
 
 [210]    ijedu  – jedu, izjedaju
     
 
 [211]    po bradah ... opadaju  – prepoznaje se po bradama koje vam otpadaju (zbog
sifilisa)
     
 
 [212]    od Mara –  o Maru
     
 
 [213]    brže  – valjda, možda
     
 
 [214]    dobro hoće –  voli
     
 
 [215]    Bi li se u moje gospođe okordao?  – misleći da je mladić, Petrunjela nudi
Peri »usluge« svoje gospođe
     
 
 [216]    od Pelila i od Podmirja –  ulice u Dubrovniku pod gradskim zidinama, u
kojima su obitavale prostitutke
     
 
 [217]    veće  – više od
     
 
 [218]    dava razumjet –  obmanjuje (smisao: nemoj na to računati, jer te varalica
obmanjuje: to ne može učiniti jer je već zaručen)
     
 
 [219]    stavit pamet –  usredotočiti se, obratiti pažnju
     
 
 [220]    Bon giorno alla signoria vostra, signora Laura  (tal.) – Dobar dan vašemu
gospodstvu, gospo Lauro
     
 
 [221]    Ben venga, misser Gianpaulo mio  (tal.) – Dobro došli, moj gospodine
Gianpaulo (Gianpaulo je bankovni službenik)
     
 
 [222]    Volete che faccio Sadi sicuro di tre milia ducati?  (tal.) – Želite li da
Sadiju dadnem jamstvo na tri tisuće dukata?
     
 
 [223]    Misser šî  (tal.) – Da, gospodine
     
 
 [224]    Chi ama di cor il suo galante ...  (tal.) – Tko od srca voli svog
ljubavnika, čini ga i svojim gospodarom i vlasnikom svog imetka
     
 
 [225]    Signor Marin è patron di me e di tutto il mio  (tal.) – Gospodin
Marin je gospodar moj i svega mojega
     
 
 [226]    Beato chi v' è in grazia vostra! Se mi vol commandar altro? 
(tal.) – Blažen tko je u vašoj milosti! Zapovijedate li što drugo?
     
 
 [227]    Son a piaceri vostri, misser Gianpaulo mio caro  (tal.) – Na vašem sam
raspolaganju, dragi moj gospodine Gianpaulo
     
 
 [228]    Signora, voletemi commandar altro? ...  (tal.) – Gospo, želite li još
nešto od mene? Hoću li tkaninu ostaviti gospodinu Marinu, neka s njom radi što
hoće?
     
 
 [229]    Sì, sì, dateli la chiave del magazzin ...  (tal.) – Da, da, dajte
mu ključ od skladišta. Ne zaboravite na onih sto lakata vrpce
     
 
 [230]    Signora, sì mi recordarò  (tal.) – Neću zaboraviti, gospo
     
 
 [231]    Ova je stavila na udicu nariklu za izet smuduta  – stavila je na udicu
morskog puža da bi izvukla smuduta (lubina, brancina, osobito cijenjenu ribu)
     
 
 [232]    stavila se je u fantaziju –  utuvila si je u glavu
     
 
 [233]    platiti jednim kantunom –  pobjeći a da se ne plati
     
 
 Četvrti čin 
 Prvi prizor 
 MAROJE, zatim BOKČILO 
 MAROJE: Što se veće živi, to se veće i uči. I star sam, a ne umijem živjet. I počeo sam na skulu hodit, i učim, bogme i učim; a  za me stoji : ako ne naučih, zlo moji posli idu. Sin mi je meštar: on mi sad špalmate [1]  dava,  normu  mi čini [2] ; on me uči, a ja primam. Ma, jaohi, strah me je er će zaludu ova skula bit! Poplavio je sve dinare moje; pet tisuć dukata utonule su u morsku pučinu, bogme utonule!! Nije veće remedija, ma ću provat jeda se što može skapulat, i iskat ću repozano; veće se neću š njim u koloru stavljat [3] , – promijenit ću ćud. Na brijeme valja umjet fengat; od njega sam naučio. Čini mi se ne znat! [4]  »Šuma t' mati,  non ti cognošco [5] .« A ja, a ja ću fengat da vjerujem. Tako je! Jeda što lavu iz nokata izmem, pak i ja ću kako i on:  »Non ti cognošco!«  Izvuc' se ne meni na oči veće, ne bude veće on moj sin bit. Lijepo, kom [6]  dođem u grad, da testament  pričinim :  komunu , sve komunu! [7]  Neka se druzi njim kastigaju [8] . Iz kuće mu sam skupio što sam malo našao:  gaća   frapanijeh ,  sajuna  od veluta  vaera [9]  što je po kući nosio. I s ovizijem će štogodi bolje bit, jeda  frankam spendze  od ovoga nevoljnoga puta, bogme, nevoljnoga puta. Jaoh, gdje moji dukati pođoše?! Ma gdje Bokčilo osta s prateži? Da si je zašao [10] ? Ah,  santa Maria [11] ,  Bokčilo! U tovijernu je gdjegodi š njom upao, – ovo mi u bradu [12]  kako oslu! Bokčilo!  L' è fatta! [13]  Pouzda' se, pođ' se uzda'. Bokčilo! 
 BOKČILO: Koju me sjetu bogaš [14] ? 
 MAROJE: Hvala Bogu! 
 BOKČILO: Ovo, jedva idem pod ovizijem bremenom. [15] 
 MAROJE: Najlakše [16] , Bôgo! 
 BOKČILO: Najlakše ovo mi si dao – kutalac vinca! Za bastaha me si s sobom poveo. Ubio Bog i moje pošastje s tobom i tvoju hranu! Od tebe nije ino čut neg plakat. Kad se ćeš nasmijejat i ja s tobom? Ubio Bog imanje za koje se tako sve plače! Hoću li se kada  dobavit  moga uboškoga stana, da mi je s mojijem kutaocem vina popijevat, a ti da bez mene plačeš s dukatmi? 
 MAROJE: Bôgo, sve se će načinit, sve će bit! Oto je sad brijeme od tuga; jeda Bog dâ da se kad i nasmijejemo. 
 BOKČILO: Kad me ukopaš, ti se ćeš nasmijejat mnom. Na, gdje ćemo ovo  vrć ? Prikinu me ovo  brjeme  teško. 
 MAROJE: Vjerujem ti da je teško. I meni je teško, i ja to brjeme nosim: tu su moji dukati obrnuli se u gaće frapane. 
 BOKČILO: Na [17] , ubio Bog i riječi, malo ne pukoh pod njim. 
 MAROJE:  Santa Maria,  tuga mojijeh što patim. Bokčilo, što to učini?! 
 BOKČILO: Učinih!  Pridira'  se ti, ako ti je trijeba; ja se hoću zdrav [18]  vratit,  zahvale  djevi, k mojoj  domaćo' . 
 MAROJE: Ne imat sluge – zlo; a imat ih – zlo i gore, na ovaki način. Bokčilo, tako se moja pratež guverna?! 
 BOKČILO: Gosparu, da ovako li se sluge hrane? 
 MAROJE: Rugaš se mnom? 
 BOKČILO: A ti mniš  paganjela  si s sobom doveo, da ga mijendeokom hraniš? Ako hoć' da ti ovaka brjemena nosim, da' mi  kutao  ručku, na obrok dva  alimanku , kad hoću leć jedan, nea mi snaga, kad počivam, dođe. 
 MAROJE: Ja ne činim te spendze; brajo, pođ' u sinjora Marina, u moga sina: u toga ćeš pjan bit s jutra i večer, – ja davam što mogu. 
 BOKČILO: Da' amo kutalac vinca. 
 MAROJE: Bit ti će, Bokčilo. Dvigni to, da ponesemo na voštariju. 
 BOKČILO: Što ve mu ove  prapane [19]  gaće uze, Bog te ne ubio? 
 MAROJE: Ja razdrte nosim, a on ih  frapa . 
 BOKČILO: Bijednijeh parlašuša [20] , gdje na  mahaču  svilu nose. 
 MAROJE: E, zadnjicu mi su počeli svilom obtakat. Oci im su sve krivi, – mi smo sve krivi, er tako hoćemo. Luda djeca sad u gaće zlate pendžaju, tezoro pendžaju, a mi se  oglušamo [21] . 
 BOKČILO: Nea ti našijeh  bragešica : u kojijeh se oženimo, u tjezijeh nas i ukopaju. 
 MAROJE: E,  čohe  i mi, u naše mlade dni, užahomo, i kostahu, ma durahu  vijek ; još bih ja našao od moga djeda čoha u kući; ne mogahu se razdrijet. Ma ovo njekoga vidim odovuda. 
 BOKČILO: Gosparu, bogme je ovo Popiva! 
 MAROJE: Para i oni moj meštar! Nije sad u velutu: počeli smo malo pomalo, bogme ga ću još vidjet u suknu. Nješto se dogovaraju. 
 BOKČILO: Da' da se, gosparu, gdjegodi skrijemo, jeda možemo znat što vijećaju. 
 MAROJE: Neka vijećaju;  dovijećaše  za mene, a bogme i za sebe. 
 BOKČILO: Gosparu, oni su ovdi vješti mjestu i  kostumanci : mogu nas prodat [22] , ako hoće. 
 MAROJE: Bogme, Bokčilo, nijes'  glumu  rekao [23] ; mogu zlo učinit, kao su i učinili. Pođ'mo s prateži u voštariju. Oto ih, – dvigni! 
 BOKČILO: Ja ovo dvignut?  Vragut   ped ! Bastaha [24] , gosparu, nađi. 
 MAROJE: Ah, Bokčilo, šteto moja! Išteti mi vas posao ova pjanica! 
 BOKČILO: Ah, gosparu, smrti moja, kutlom me vina nećeš slobodit. 
 MAROJE: Bokčilo, je li to pravo da mi ištetî vas posao?! 
 BOKČILO: Nea, gosparu,  naspi se [25] . 
 Ovdi Bokčilo kabanom svite pokrije, a Maroje uljeze u voštariju. 
 Drugi prizor 
 MARO, POPIVA, zatim MAROJE i BOKČILO 
 MARO: Ah, Popiva, izgubljen sam! Ne scijenjah na ove  termine [26]  doć. 
 POPIVA: Ne valja se na potrjebu gubit  ovdi ovoliko ; a što se strašiš? K ocu ideš. 
 MARO: K ocu idem? K  bazilišku  idem, koji me će očima otrovat [27] ; idem k čovjeku koji samo dinar ljubi, a veće ne zna ni što je ljubav od sina ni od kuma ni od prijatelja. 
 POPIVA: Pacijencijom se sve  dobiva , a  umjetelan  čovjek svemu vrha dohodi. Ti, kad dođeš prida nj, fenga' da ga nijesi prije vidio; s dobrom [28]  dođi, kad se si resolvao prida nj doć, – čin' da valjaš [29] . Ja bijeh od  opinijoni  da s ove tri tisuće dukât pjantamo i njega i sinjoru i da  promijenimo mjesto . 
 MARO: Da ja pjantam sinjoru?! Ajme, Popiva, što govoriš? Prije bih umro neg bih to učinio. 
 POPIVA: Da ako t' otac, čovjek  avar ,  agranča  ove svite, neće li sinjora  ostat pjantana ? 
 MAROJE  (s voštarije):  (Dobro o svitah njekijeh govore, ma kako mi ih će moć agrančat? Igraćemo š njim,  al più saper [30] , žî n' t',  a più saper . Dobro!) 
 MARO: Popiva, oni moj neotac ima dinara kao sovrne; ne bih rad da me dezeredita [31] . 
 MAROJE: (Bogme će to bit, i ugonenuo si.) 
 POPIVA: Oršu, ovdi nije drugo neg da ga nađemo. 
 MARO: Gdje ga ćemo, Bože, nać? Ah, jeda se izgubi za vazda, ter ga  vijeku [32]  ne nađemo! 
 MAROJE: (Ne boj se, izgubio se si ti, da se neć' nać skoro.) 
 MARO: Tko je ovo ovdi? Ovo Bokčilo, po muku Božu! – Bokčilo, što si tu? 
 BOKČILO:  Che Bokčilo šparlar! Andar, non Bokčilo . [33] 
 POPIVA: Nuti pjanice,  bofun  se je učinio! Pjanico, tko te iz Grada dovede, da nam  karestiju  od vina u Rimu činiš [34] ? 
 BOKČILO: Gosparu Maro, da mi ti je ručicu celivat! Ovo mi moje krune, ovo mi meda! Blagosovljeno mlijeko koje sisa, moj dobri gospodaru; a i ćaćko je ovdi. 
 MARO: Gdi je otac? 
 BOKČILO: Gosparu, meni kolač [35] , a tebi Maro! 
 MAROJE: Maroje,  bevegna! [36] 
 MARO: Ćaćo, kako si? 
 MAROJE: Koliko te sam žudio vidjet! 
 POPIVA: (Dobar početak, muči!) 
 MARO: Kako mi bi rečeno da si došao,  obiskao  sam vas Rim ištući te. 
 MAROJE: Rim je veličak, nije se tako lasno nać. 
 BOKČILO: (Nije ti nat ćačkom! Ovo je vazda njegovo  bludilo  bilo, a moja  speranca , – zlato je, kruh je.) 
 MARO: Koje te su u Rim dovele? 
 MAROJE: Došao sam, jedno na proštenje; drugo za vidjet tebe, kako si, jesi li se guvernao; ma oto si dobre čijere. 
 MARO: Dobro, ćaćo, zdravo sam, zdravo sam. A ti jesi li sveđer zdravo bio? Nijesi ni ti zle čijere. 
 POPIVA: (Nut vragovi gdje unjigaju; da bi Bog dao da im su onaka srca!) 
 MARO: Ćaćo,  dvigni se  s voštarije, da idemo doma. Jes' li ku pratež donio? 
 MAROJE: Stan'te vi tamo s strane. 
 POPIVA: (Bože, što li će bit?) 
 BOKČILO: (Ćaćo i sin, milosti Božje!) 
 MAROJE: Maro, hoću da mi istinu rečeš; ne htjeh te pitat prid onizijem, – bi li ti ono koga najprvo vidjeh? Paraše mi  puki  ti; ako se si cijeć česa bio sramio, ne taji od mene, – i ja sam mlad bio. 
 MARO: Ja, ćaćo? Ter se ja tebi ne bih javio?! Nebore, što mi to govoriš? Ma ne čudi se, ćaćko, i druzi se su privarili tako. Jes jedan koga zovu  signor Marin,  u velutu, s kolajinom na grlu; ja sam siromah trgovac, čovjek koji vas k meni  prikladuje [37] . 
 MAROJE:  Basta,  pokli je tako, ja se privarih. 
 MARO: Ah, kolici se su privarili! 
 MAROJE: Drugo ti ću rijet: donio sam nješto  verga  zlata i nješto  panjule ; to sam učinio krijući [38] . Imaš  magadzin  gdje prateži držiš? 
 MARO: Imam pun svita [39] . 
 MAROJE:  Per amor de Dio,  čemu ti ne pođe u Fjerencu, kako ti ja rekoh? 
 MARO: Ćaćko, sve ćeš znat; imaćemo se brjemena razgovorit. 
 MAROJE: Ovo zlato i ovu panjulu rad bih pod ključ stavit. 
 MARO: Ja ti ću dat skrinju u što ćeš moć to stavit. 
 MAROJE: Ja imam skrinjicu u što to držim; ma bih ju rad stavit gdje mi vele ne  bižigaju  djetići. Ti magadzin je li  sikur ? 
 MARO:  Sikurisim ! [40] 
 MAROJE: Tu će dobro stât namoru [41] ! I pođ'mo, ter ću te svite vidjet, pak da pođemo doma, da malo  repozam . Dobru  stanciju  držiš?  Komoda  je? 
 MARO: Veoma je komoda. 
 POPIVA: (Pusti vijeće! [42]   Lisiče  otac i sin. Bože, tko će  dobit ?) 
 BOKČILO: (Drag a s drazijem, – milosti Božije!) 
 MAROJE: Nu, čeka', Maro; Bokčilu ću rijet dvije riječi. – Bokčilo, ovamo hodi; Na ti ovu munitu za vino. 
 BOKČILO: Ah, svijetla ti vazda ruka! 
 MAROJE: (Bôgo, ako mi si igda vjeran bio, sad mi posluži, a vidjećeš što ću ja tebi učinit.) 
 BOKČILO: Kad mi si dao za vince, da' mi i za smok. 
 MAROJE: Doma ti ću dat svega. 
 BOKČILO:  Pikat  mi [43] , gospodine! Usta mi pucaju na jetru. 
 MAROJE: Pikat da ti bude, Bôgo. 
 BOKČILO: Nea mi ti je ručicu celivat. 
 MAROJE: (Bôgo, uzmi tvoj kaban i zavij ovu pratež, da se ne vidi; er, ako ju ovi vidješe, ištetih vas moj posao.) 
 BOKČILO: Brini mi se kolačem [44] ; znaš er ti sam kolač uzeo za Mara. 
 MAROJE: Biće i kolač. 
 BOKČILO: (Neću imati čijem svezat; ma nea je meni [45] , – naspi se, bud' miran.) 
 POPIVA: (Koga vraga šapće? Kao rabote prohode?) 
 MARO: (Ne zlo, ako mi ne dava razumjet [46] .) 
 POPIVA: (Ne imam ja zlu sperancu; otac je napokon otac.) 
 MARO: Ćaćko, je li mi knjiga [47]  od vjerenice? 
 MAROJE: Nije. Kako se u  preši  dvignuh, ter im [48]  se ne javih; ma su svi zdravo. Ovo su minuto godište velike nemoći bile [49] ; oto mi stari  dekrepiti , i još smo živi. 
 MARO:  Žî m' ti , ćaćko, još nijesi star, jošte si  fresak . 
 MAROJE: Tuge me postaraše. Ti ki si mlad ne davaj tuge na srce; nije gore stvari neg malankonije. 
 MARO: Na to nastojimo. 
 POPIVA: (Na što li se će ono unjiganje obratit?) 
 MAROJE: Bokčilo, hod' tako za nami; u onomu zavij to. – Nosim onu stvar [50]  ku ti rekoh. 
 MARO: U ime Božije! 
 Treći prizor 
 POMET (sam), zatim GULISAV Hrvat 
 POMET: Vrag uzeo srjeću i nesrjeću. Fortunu pišu ženom [51]  ne zaman; i dobro čine tu joj čâs činit, ako se obrće sad ovamo sad onamo, sad na zlu sad na dobru; sad te kareca, a sad te duši. Tko joj je kriv? Ma bogme je ona meni kriva! Da vrag uzme tu nje moć, kojome na čas čini smijejat ljudi, na čas plakat. Vražija njeka ženska narav! Scijenim da  aposta  čini, da se ja sad malo proplačem, a da se ona nasmijeje. Nasmijej se, nasmijej se! Bogme plačem srcem, plačem očima, – plakat ženska je stvar! U kojoj  prosperitati  do malo prije bijeh; štono se reče, olova mi plivahu s mojijem Tudeškom. Veće nije moj!  Bandeškao  me je iz svoje kuće. Uživah raj zemaljski. Ajme, jeda ja snim ovo? Ah, Bože, ali je  bilj ? Hajme, bilj je, bogme je nazbilj! Ah, nevoljni Pomete, počeše mi usta pucat na one  vivande , na manu nebesku. A gdje sada da se  konsolaš , trbuše, moj dragi gospodine?  Primi u pacijenciju ; odsela ćeš kadgodi i srdjelicom se pasat. Žao mi je, meni se ne more  smanje [52] , ma si ti u to vazda galant bio, – u  travaljah  se si dobro nosio; a dobar se mrnar u fortunu poznava. A i  octičice  ako se kadgodi napineš, reci: i ovo je za bolje; tko nije provao zlo, ne zna što je dobro. Za  octikom  slađa će bit  mavasijica , i za  ukropom  i srdjelami bolje ćeš  gustat  kapune,  torte , jarebice i fadžane. Ja te i sad u adversitati s baretom u ruci  onoram , i nijesam kako i njeki ki u dobru prijatelja ljube, u zlu ne čine ga se vidjet [53] . Proplakah od njeke  tenerece , er mi ga je žao;  pateškaće  za kigodi čas, – ne udugo. A tu mi sperancu dava narav od fortune, koja je kako i njeka koju dunižah [54] : sad mi dobru čijeru činjaše a sad zlu [55] ; sad me činjaše plakat, opet učas smijejat. Ja, koliko za mene [56] , ne gubim se, imam veliko  animo ; za ovoga mi je kompanja [57]  malo trudno. Ja ne znam ki je vrag momu Tudešku, – tisuću vraga na mene  napanjkao .  Kom  k njemu dođoh, na me se izbeči:  »Traditor, fuggir casa mia!« [58]  –  »Signor Ugo,  što je za Boga?« –  »Ti štar, ti guartar!« [59]  Potegnu njeke  kordetine  na tudešku, – ja  prjedah  nogami, a rekoh trbuhu: »Korizma ti! Veće odsela posti«. Dvojica mi se je danaska oružjem života hitala [60] , – još sam, još sam Pomet, bogme Pomet! Sinjor Marin s oružjem na mene! Ah, Popiva, Popiva, ovdi ide od ribaoda do ribaoda [61] ; vidjećemo tko će veći ribalad bit. Ma ovo njekoga odovud, na mene gleda; da ga nije ki vrag na mene poslao, da me posiječe: Bolje je škivat. 
 GULISAV:  O quel omo dabben! [62] 
 POMET: Ah? 
 GULISAV: O, našijenče! 
 POMET: Što, an? 
 GULISAV: Nebore, ne bježi! 
 POMET: Odkle si ti? Tko si ti? 
 GULISAV: Prijatelj sam, nebore, približaj se. 
 POMET: Brate, prosti; i neprijatelji većekrat tako reku, a kordom se ukažu neprijatelji. Ma te vidim dobra čovjeka; da' mi ruku! Odkle te imamo? 
 GULISAV: Dobar junače, idem iz tudeške zemlje velicijem poslom.  Posila  me Ondarda Tudešak, vlastelin od Auguste [63] , jeda mu kćer najdem ku je, jesu osam godišta, izgubio. 
 POMET: Kako je toj kćeri njegovo' bilo ime? 
 GULISAV: Mandalijena. Ondardo ovde stao u Bnecijeh [64] , veliko brijeme na trgovine nastojeći, i tu u Bnecijeh obljubi jednu vladiku  bnetačku ; š njom ima kćer Mandalijenu. Tu tu kćer uza se uzdrži; djevojka uzraste, u njoj se učini golema vladika. Htjedbude nesrjeća [65] , jedan susid vlastelin bnetački vrže oko na djevojku, a djevojka na njega. Jedan dan izvede devojku iz kuće od oca; s divojkom  umaha  uteče. Otac velike stvari čini za opet imat devojku, devojka, kako pobježe, veće se ne vrati. 
 POMET: Ter što bi htio sad taj otac? Onda ju nije mogao nać, a sad, do sto godiš, gdje da ju nađe? 
 GULISAV: Gospodin Ondardo u početak je veoma iskao tu divojku, pak, kad se je u svoj dom u Augustu vrnuo i oženil se i imal djecu, veće nije mario za devojku Mandalijenu. 
 POMET: Da sada što bi htio? 
 GULISAV: Žena mu umri, djeca mu pomriše, imanje veliko ima. Spomenul se je od divojke Mandaline; mene je poslao da išćem, da pitam, da gledam, da obećam tko [66]  bi ju iznašao. 
 POMET: Da što obećaš? 
 GULISAV:  Pineza  sto škudi, tko mi ju  obnajde . 
 POMET: I ti ne bi zao kolač bio! [67]  Ma to gdje da se nađe? 
 GULISAV: Ako je živa, moj junače, obnajti se će. 
 POMET: Da, da ka druga Mandalijena reče: »Ja sam« za uljesti u imanje [68] , a ne bude njegova kći? Er se u duga godišta obrazi priobražaju. 
 GULISAV: Junače,  zlamenja  su! Pod livom sisom ima madež i na ruci ima zlamenje koje ja znam.  Babka  je š njome, ako  nî  priminula s  segaj  svita. 
 POMET: Dobar junače, čuo sam; i ja ću  poispitat , jeda i ja sto škudi dobudem. Gdje ćeš na stan? 
 GULISAV: Ovdi ću na voštariju bit  della grassezza [69] ;  hod' da sa mnom piješ. 
 POMET: Hvala, junače, opet se ćemo stat [70]  – imam sad njeku potrjebu. 
 Četvrti prizor 
 POMET, zatim PETRUNJELA 
 POMET: Da se vrag  umiža  rusatom vodom, da mi se srjeća u favor obrne, da se Mande u Mandalijenu stvori, ja bih dobio sto škuda. Ma ja  viđu , danas nijesam te srjeće, i scijenim da oni sve  tlapljaše ; ja scijenim, htijaše da ga povedem doma, da ga gostim.  Muzuvijer  od muzuvijera malo može avancat. – Ma ovo Petrunjele odovud; nješto mrmori u sebi. Poću, s vragom, čut što govori; a ne smijem joj se ni javit. Svak me se je  odvrgao ; na koga bogovi, na toga i ljudi. 
 PETRUNJELA: Nut, tako ti vrag dušu ne uzeo, pođ' se uzda' i vjeruj u slatke riječi,  spuštaj se  u pse [71] ! Tot kako oslici mojoj gospođi: »Maro, moja duša, Maro, moje srce,  signur Marin!«;  da ne budem mojijem očima vidjela, ne bih vjerovala. 
 POMET: (Nješto će bit.) 
 PETRUNJELA: Brižna, tri tisuće dukata otidoše, odnose svite oni  zlostar . 
 POMET: (Ne mogu srcu odoljet da ne ispitam Petrunjele što je.) – Petre, i ti li si na tvoga Pometa [72] ? Hoć' me za mrtva? Na, ubij me! 
 PETRUNJELA: Pomete, tako ti vjere, nemoj mi  daj  još ti k tuzi pristajat [73] . 
 POMET: Petrunjela, molim te kao kraljicu, moja gospođe, spovjeđ mi što je. 
 PETRUNJELA: Velika ti ću vraga spovijedat! Sve traditur, sve  asisini ! Brižna, tri tisuće dukata! »Maro moj!« – Maro vrag i njegov otac! 
 POMET: Bogme vam je je Maro  kalao ! Pometa ne htjeste čut, rugahote se Pometom,  mahnitice ! S istinom Pomet biješe došao, a vi  ašišine  htjeste slušat, – tot vam! Nu što je, za Boga, što su tradituri učinili? 
 PETRUNJELA: Učiniše bogme, rasuta, tri tisuće dukât. Posla me gospođa da  spijam  tko je ti Marov otac. Vidjeh Sadi Žudjela; upitah ga tko je Marov otac. Ukaza mi uš njeku u razdrtoj  čošini  gdje otvora magadzin, a stoji za njim rpa bastaha [74] . Upitah jeda će nosit sve trgovine, koje je iz grada donio, u oni magadzin. Reče mi Sadi Žudio: »Ma gdje? Ovdi su svite za koje je sinjora obećala tri tisuće dukata«. Gledam što će oni starac učinit. Ize sve one svite nadvor i odnese ih s bastasi ne znam gdje k vragu. Tako ončas meni Sadi Žudio reče: »Vidiš li? Marov otac odnije«. Reče mi latinski [75] : » Pare de misser portao robe [76] ,  odnije svite; ja ću se poć  platit  na banku [77]  od sinjorinijeh dinara«. Tot gospođa moja  prihari  tri tisuće dukat! 
 POMET: Tot joj u bradu! [78]  Ne htje mene čut; ja bijeh s tizijem došao, ja sam sve znao. Marov otac žudio [79]  je,  mjedeničar , došao je, er je čuo da pendža, da mu uzme sve što nađe prid njim i da ga dvigne odovle, i misli ga  dezeredirat . 
 PETRUNJELA: Brižna, a mi ne znali ništa! Moja gospođa  desperat  se će. 
 POMET: Da ti sinjor, vethi sinjor Marin, biješe li tu kad mu otac odnije te svite? 
 PETRUNJELA: Ne, odaslao ga  njegdi  biješe. 
 POMET: Trat Dunda Maroja! Petrunjela, sad poznate tko vam je prijatelj. Prije neg pođeš doma, neka te upitam jednu stvar. 
 PETRUNJELA: Veliku me tugu upitaj! Sjetna ve Petre, s kojijem ću kolačem gospođi poć. 
 POMET: Petrunjela, ovdi ovoliko nu me čuj. Ona starica koja je u vašoj kući je li baba sinjore? 
 PETRUNJELA: Jes, a zašto? 
 POMET: Za dobro. Umije li tudeški govoriti? 
 PETRUNJELA: Ta je baba iz tudeške zemlje. 
 POMET: Iz tudeške je zemlje! 
 PETRUNJELA: Brže [80]  je i gospođa iz tudeške zemlje; meni je spovidjela er je joj otac Tudešak; ma ne zna za njega ništa. 
 POMET: Sinjori Lauri otac je Tudešak! Ah, Petrunjela, da zašto se ovdi zove  signora Laura  a u Kotoru se zvaše Mande? 
 PETRUNJELA: Prvo joj je ime bilo Mandalijena; tako ju u Kotoru i zvahu Mandom, a ovdi je u Rimu promijenila ime za veće uzroka [81] : nješto cijeć oca, er ju je vele iskao, htio ju je zaklat. Brižan Pomete, što to činiš? [82] 
 POMET: Ah, moja Petrunjelico, na t' ovi škud, kup' štogodi za moju ljubav. 
 PETRUNJELA: Pomete, što je ovo? Ti se  salacaš ? 
 POMET: Petre, kralja me si danas učinila! Odsela pitaj što ćeš od mene. 
 PETRUNJELA: Brižna, što ću pitat? Ne imam što. 
 POMET: A ja ću u tebe pitat! Reci sinjori Lauri: »Još ću ukazat da ti sam veći prijatelj neg ga si nigda imala«. 
 PETRUNJELA: Sjetna, nemoj joj govorit er ti sam ja spovidjela er joj je otac Tudešak i er je ime promijenila; ona to vele taji. Jezus, ne bi mi života bilo, da uzazna er ti sam ja spovidjela. 
 POMET: Petrunjelice, još imam s tobom použivat, – ne drugo! Reci sinjori Lauri: »Da te Tudešak, moj gospodar, hoće uzet za ženu, bi li htjela?« I reci joj: »Znaj er je ovi Tudešak vlastelin bogatac od peset tisuć dukata«. 
 PETRUNJELA: Pômo, velika je ta [83] ! Tko bi se toga odvrgao? Ja za nju obećavam: ona će to učinit, i toliko veće, er je i ona Tudeška. 
 POMET: Pođ' joj tako reci, i doću malo poslije k vam. 
 PETRUNJELA: Bog tebe poljubio ki nas toliko ljubiš. – Žî mi duša kako je ovi Pomet vele vrijedan prijatelj od naše kuće. Ah, zaboravih mimogrede kupit dvije litre sapluna [84] !  Namoru , prije neg doma pođem, pođ ga ću časom uzet. 
 Peti prizor 
 POMET (sam) 
 POMET: Ah, srjećo, moja srjećo, fortuna draga, sad poznam er se mnom  špotaš [85] ; očito vidim er se sa mnom salacaš, i vidim er me ljubiš; bogme me ljubiš; a ja, žî mi, ja tvoj, mahnit sam za tobom. A tko me je dosle pitao [86]  bokuni popovskijemi nego ti? A sad me malo  poognjijevi , – zašto? Za učinit me  svasma  čestita i blažena: dala mi si po ruke okazijon [87]  da deventam što ne bih veće mogao žudjet.  Sinjor Ugo, la signora è tua. [88]  –  Signora Laura , Mande, Mandalijena, bogme si ti ona Mandalijena, kći  de Ondardo de Augusta [89] .  Signor Ugo,  čestita te ću učinit: dat ti ću sinjoru Lauru, da je do smrti tvoja s velicijem imanjem.  Signora Laura,  dat ti ću za tvoga vjerenika vlastelina mlada, bogata. Ja vam ovo dobro činim, bogme će ovako bit! – Ma koga vidim odovud? Dundo je Maroje s Bokčilom. Ovo čovjeka, umije se nosit [90] : ize iz morske pučine tri tisuće dukat. Nješto govore; poću čut što govore. 
 Šesti prizor 
 MAROJE, BOKČILO, MARO, POMET (skriven) 
 MAROJE: Bokčilo, ponijeh li se kao [91] ? Ja sam sikur veće za tri tisuće dukata; izeh lavu iz nokata velik bokun! 
 BOKČILO: Što je meni za to, ako i ja ne okusim  kus  od toga bokuna? Ne može li mi bit od one  karižice   dzubun  i bragešice? 
 MAROJE: Bokčilo, sve će bit, mi smo na dobru skoku. [92] 
 BOKČILO: Sve će bit, kad mene ne uzbude! Jaoh si ve moja ledja! Teške ti bijehu one  bale : prikidoše me. 
 MAROJE: Muči, Bokčilo! Ovo onoga meštra! Činiću se da ga ne poznavam; munitom ga ću platit kojom je on mene platio. 
 MARO: Ah, kurviću, kao ja ostavih ključe od magadzina onomu vragu?! Ma ovo ga,  per Dio!  – Ćaćko! 
 MAROJE: Što je, brajo? Tko si ti?  Upoznao  se si; koga pitaš? [93] 
 POMET: (Ovo trata, gleda'te!) 
 MARO: Kako, koga pitam? Nijesam se upoznao! 
 MAROJE: Čigov si ti? 
 MARO: Vražiji sam, kad je tako. Što su te stvari? [94] 
 MAROJE: Prikrsti se, mlače; ti nijesi sam [95] . 
 POMET: (Ovo komedije!) 
 BOKČILO: (Ovdi je od muzuvijera do muzuvijera [96] !) 
 MARO: Što su te ribaldarije? Da' mi ključe od magadzina; nijesu svite moje. 
 MAROJE:  Assassin, all' assassino! [97]  Bokčilo, pomozi!  Ladro, al ladro! [98] 
 MARO: Ah, ne oče ma vraže jedan! 
 POMET: (Je li tko [99] , svijete? Je li se igda ovaka komedija učinila?!) 
 MAROJE: Bokčilo, dobismo! 
 BOKČILO:  Stučiše se  dvije vuhve ne male, –  otegnu  veća! 
 MAROJE: Trijeba je i vuhva i sve bit, tko s vragovi ima što činit. 
 BOKČILO: Gospodaru, ti otac – on sin, ugodit se ćete. [100] 
 MAROJE: Među lisicom i hrtom nije ugođaja [101] . Ma ja sad lisica bih, a on me je naučio. I pođ'mo na voštariju, da činim da  trunfaš . 
 BOKČILO: A bogme je i  saporintija [102] , one me bale  utrudiše . 
 MAROJE: Uljez' unutra. 
 BOKČILO:  Pate ;  nebit  da bude. [103] 
 Sedmi prizor 
 POMET, zatim MAZIJA 
 POMET: Komedije koje se nagledah! Sinjor Marin kao uškopljen vuk izmače, a dukati sinjorini  staniše  se u Dunda Maroja. Nut ljudi, odkad dinare skapulaju iza dna od  Fara od Misine [104] ! Ma tko mu je meštar bio? Pomet! Pometovi su ovo trati; ja mu sam  tramuntanu  odkrio, a on je umio jedrit. – Ma koga vidim odovuda? Njeka je persona nova; para ovo Mazija s knjigami [105] . On je! Štogodi će novo bit; fortuna me je počela s njekijem novijem personami stavljat naprijed [106] . Jeda mi još s Mazijom bude koja srjeća. Ako što bi, Mazija, pripravi se, gostih te na bosansku. – Mazija,  bevegna! 
 MAZIJA: Pomo, Pomete, da t'  tokam  ručicu.  Seta  Gospođe [107] , hvala tebi! Dobar mi je glas kad te sam srio. 
 POMET: Muzuvijeru, što  muzuvijeriš ? 
 MAZIJA: Ja ću ovi put pit, jesti i trunfat na gospocku. 
 POMET:  Unjigalo , s kijem unjigaš? 
 MAZIJA: Po setu Mariju, kao bih volio tebe srjesti neg papu. 
 POMET: Zašto, primorska haramijo? 
 MAZIJA: Zašto para [108]  da se su svi dobri bokuni s tobom pobratimili; gdje si ti, tuj se ije i pije i veselo stoji. 
 POMET: Dabogme veselo stoji, Mazija. 
 MAZIJA: Čuješ li ti? Hoće li mi koga vraga što bolje s tobom bit? Oto me uzmi za slugu, nea sam istom uza te. Po setu Gospođu, volio bih tebe služit neg jednoga biskupa. 
 POMET: Ah, ah, biskupa! Mazija, još ne znaš što sam ja u Rimu. Pjanico, istom za mnom hodi, moje se sjeni drži, ter ćeš vidjet tko je Pomet Trpeza. 
 MAZIJA: Ja znam te kad te sam napojio jednijem siromaškijem pô kutaoca vinca, a ti nebog, ne mogaše  toralu  kruha kupit; sad si veličak čovjek, ja sam siromah.  Non conveniuntus xudielis cum samaritanorum . [109] 
 POMET: Mazija, amo hodi; što je novo iz Grada? 
 MAZIJA: Novo je: Milašica [110]   sirenje  prodava, prid  Orlandom  vino  liče , junaci ga piju; krua ne manjka prid  Lužom [111] , ni vode na fontani. 
 POMET: Bracka mjero, to je sve staro! Je li što novo? 
 MAZIJA: Jes,  mavasija  je bila ovoga godišta po peset [112] . 
 POMET: Je li ka knjiga? 
 MAZIJA: Bože, znaš li gdje stoji Maro Marojev? Knjiga mu je iz Grada. 
 POMET: Znam, ja sam svakčas š njim; ja mu je ću pridat. 
 MAZIJA: I njekomu Dživu druga ide. Tao ti vjere, Pomo, prida' to mi ih. 
 POMET: Hoću,  lassa far a mi . [113] 
 MAZIJA: Umrla je njeka udovica u Gradu [114]  i sinovi joj i kći, i ostavila je veliko imanje za sobom. 
 POMET: Tko je ta udovica? 
 MAZIJA: Ne znam, tu u knjigah piše. Poću ja, imam sto posala opravit. Pômo, da mi je štogodi bolje s tobom. 
 POMET: Mazija, da se pak stanemo, da te gostim, pjanico. 
 MAZIJA: Kao bracu zahvaljam, vuhvo. 
 Osmi prizor 
 POMET (sam) 
 POMET: Bogme će prvi Pomet znat ovu nôvu [115] ; morebit Pometu bude dobar kolač. Knjige su u mene; budem ih otvorit. Ma ja sam zašao u  feličita , ter ne idem iskat moga idola, sinjor Uga, koji se je malo razgnijevio na mene. Kad mu donesem nôvu er je sinjora Laura Mandalijena kći Ondarda od  Auguste , komu je umrla žena i djeca, i sinjora Mande ima bit  ereda  od velikoga imanja Ondardova; –  cur? quare? cuius? [116]  neće mačka  larda [117] ! – a Pomet će dobit sto  dukataca ! Ma na pari mari [118]  bijeh zaboravio. Poću ja najbrže na voštariju nać opeta onoga junaka Hrvata, da mi tko drugi ne izije lov koji sam ulovio, i da mi ga je bolje i ispitat. Bogme je Mande ova Mandalijena ku on ište, neće ina bit, senji su dosle svi. Ah, kud ja idem? Ovamo je na voštariji  della grassezza,  a sinjor Marin alodža veće na ošpedao. 
 Deveti prizor 
 PAVO NOVOBRĐANIN, KAMILO, GRUBIŠA, OŠTIJER, zatim PETRUNJELA 
 PAVO: Gospodine Kamilo, jesi li vješ u ovomu mjestu? [119] 
 KAMILO:  Misser sì [120] , ja zna sve. [121] 
 GRUBIŠA: Tata, bijedan Grubiša, gdje si se jošte stanih, gdje ljudi svi »šu«  parlaju , »šu-pšu«, da im se vraguto slovo ne razumije. 
 PAVO: Da gdi je ovdi voštarija  della sciocchezza? 
 OSTE:  Alla sciocchezza, alla sciocchezza! Che domandate? [122] 
 GRUBIŠA: Šo, šo, nuti svinje, gdje kako prasac  šoka [123] . 
 PAVO: Upita' ga je li ovdi alodžao njeki Dubrovčanin. 
 OSTE:  Che, signori? [124] 
 KAMILO:  Sarebbe qui alloggiato nisciun Raužeo? [125] 
 OSTE:  Credo di sì, i Ragužei sempre alloggiano qui da noi; ah, ci e un vecchio . [126] 
 KAMILO: Jes, jedno staro. 
 PAVO: Toj će bit Maroje, moj prijatelj; rekli mi su da je u Rimu jes tri dni [127] . 
 OSTE: Ovdi kodi, dobro vina! [128] 
 GRUBIŠA: Bijedan, što tako  šeperlakaš ? Što ne govoriš kao  hristjani  govore? Ima li kako vino? 
 PAVO: Muči, svinjo, i za te li je govorit?! 
 OSTE: Vino dobro, vino dobro pito, sluko, pato [129] . 
 KAMILO:  O che spasso! Misser Paulo [130] ,  pođi na voštarija  e  nađi starac Maroje. 
 PAVO: A ti, neć' li  goru ? 
 KAMILO: Hoću sada. 
 GRUBIŠA: Bijedan se Grubiša u  latinsku zemlju  doskitao, gdje se žabe i spuži ijedu, gdje se ogrestija pije i gdje se na ure oni bijedan obrok jede, gdje se u  zdravjice  ne pije, a voda se u vino lijeva. Tata, mili Bože, gdje si me moja srjeća, huda srjeća dovede? Gdje si, Pribrate, Radate, Vukmiru, Obrade, Radmile [131] , moja  ljubima  družino? Daleko mi ste, bijedan! 
 KAMILO:  O, che spasso di questa bestia . [132] 
 OSTE:  Che giavolo urli tu, ciera di buo? [133] 
 GRUBIŠA:  Ubo   maj   prc  s bodilom! [134] 
 OSTE:  E buo ti è, un buo sì [135] . 
 PAVO: Grubiša, gori hodi, svinjo jedna; odavna ti nijesam dao  tojaga . 
 GRUBIŠA: Prc  voštac , –  vlaški  svetac. Ovi hoće bosti! – Ne bodi, ja t' velju, junaka! 
 OSTE: Bodi, bodi,  va con giavolo! [136] 
 KAMILO:  E mandalo al burdello: è un poveracio [137] . Pođi ti gori. 
 GRUBIŠA: Uh! uh! 
 KAMILO:  È un faceto animal questo. Sin che costor se intertengono alla oštaria, vo' far un poco amor con questa signora. Ma ecco la sua massara, la par Schiavona . [138] 
 PETRUNJELA: Brižna, što ja  cknim ? Imala sam i  sapluna  i sve ostavit, a najbrže potrčat i spovidjet gospođi štete, sramote i  ruge  koje sam čula i vidjela. Brižna, tri tisuće dukata otidoše gospođi! Marac, nut vrag ti dušu ne uzeo! 
 KAMILO:  Indovinai ch' è Schiavona [139] . – Djevojka, dobra djevojka, Dubrovniko? [140] 
 PETRUNJELA: Brižna, tko je ovo? Kamilo je! Sjetan Kamilo, ovdi li si? Što ti je od Kate? Je li ve zdravo, Kâmo? 
 KAMILO: Ah, Milica, ti sa! [141]  Kako stoji? [142] 
 PETRUNJELA: Dobro, Kamo; živi se vide kadgodi, a mrtvi nikada.  Ma se ne chiama più  Milica,  Petruniela sce chiama . [143] 
 KAMILO: E latineški [144]  ti naučila? Stoji  con la signora [145] , lijepa  signora  i draga? 
 PETRUNJELA: Draga! Neka druzi draguju [146] , – ti »draga« imaš, ne išti ve ti, Kamo, to. 
 KAMILO: Ne zlo za zlo mene pita  de signora , – dobro hoću. [147] 
 PETRUNJELA: Dobro hoćeš,  dobro t' budi;  zlo ne žudi;  doma radi  i ne kradi  što nije tvoje,  zlato moje. 
 KAMILO: Ti govoriti i s rima [148] . 
 PETRUNJELA: A bogme i  versat  umijem. Zbogom, Kamo, ovo mi gospođe na funjestru; imam veliku potrjebu [149] . 
 KAMILO: Čeka', čeka', gošpođa poždravi,  O, che intertenimento! [150] 
 PAVO:  Signor Camillo! 
 KAMILO:  Miscere. [151] 
 PAVO: Uzidi gori. 
 KAMILO:  Eccomi . [152] 
 Deseti prizor 
 LAURA, PETRUNJELA 
 LAURA:  Petruniella, che vol dir che tu se' stata tanto a tornar? [153] 
 PETRUNJELA:  Uh, madunna, triste nuve porto! [154] 
 LAURA: Sjetna, što je? Naški mi govori! 
 PETRUNJELA: Ovizijem sam očima vidjela i ovizijem ušima čula! 
 LAURA: Što si čula? 
 PETRUNJELA: Maru je u Rim vjerenica došla i vjeren je! 
 LAURA:  Ah, traditor! [155] 
 PETRUNJELA: Tri tisuće si dukat izgubila; svite su odnijeli ončas! Ja sam vidjela gdje ih čini njeki zlostar odnijet. 
 LAURA:  Ah, assassino [156] ,  pođ' se uzda', pođ' se vjeruj!  Traditor!  Uzidi gori, Petrunjela. 
 Jedanaesti prizor 
 MARO (sam) 
 MARO: Hajmeh, zemljo, što se ne otvoriš, ter me ne proždreš? Da mi je ovoliku [157]  ne patit, da mi je mojijema očima ne gledat i tolikom  penom [158]  ne patit  krudeltati  koje jesu li gdi pod nebom? Je li ovaki gdi na svijetu otac? Je li ovaka pod suncem lakomos u čovjeku? Za imat dinar – sina umorit! Hajmeh, veće sam ja otišao, veće meni ne ostaje neg stavit konopac na grlo ter se objesit. Prid sinjoru s kojijem očima imam doć? Hajmeh, ukazah se  asasin  prid njom! Prid moje kompanje [159]  s  kojijem obrazom  imam pristupit?  Odrije  me, ukaza me falita! Kako da se veće prid dobre ljudi ukažem? Ajmeh, – što je gorâ [160] , – odkuda tolike duge da platim? Na sve strane me će potezati! A vrag uzeo kad sam živ, a veće ni  mjedenice ! 
 Ah, Popiva, ruino moja! Ah, Popiva, da tebe ne slušah, tri tisuće dukat naše bijehu! Ah, Popiva, da tvoj konselj ne slijeđah! Ah, Popiva, gdi te ću nać? Ima bit da je u Džanpjetra zlatara otišao rubin i dijamant uzet. Otidoše moje dvije kolajine i manilji; veće mi ne ostaje, ajmeh, za objed na voštariji platit; a ključ mi je od kuće u onoga moga manigoda koji me kolje. Ah, Popiva, jeda ne budeš ponio sinjori rubin i dijamant! U tomu samomu ostaje sva moja speranca. Ah, životu moj ludi, injoranti  guvernu ! Ah, sinjore, ah, kurve! Tko vas slijedi, onomu intravenja! Ah, moja ruino, moj sljepilu, ni znam kud ću ni što ću! Popivu da nađu [161] . 
 Dvanaesti prizor 
 POPIVA, PETRUNJELA, zatim LAURA 
 POPIVA: Bože, kako li će proć stvar od one stare lisice do mlade? Imamo što činit s astutijem čovjekom. Poznao mu sam po čijeri, – ma sin mu je; ki može vrag bit? A Maro meni pošapta na uho: »Pođ' s kolajinami i s manilji, i trči u Džanpjetra zlatara: uzmi dijamant i rubin i ponesi ih najbrže u sinjore«, – njeke njegove prješe,  furije ! Ki vrag zna što će bit: ne ostaje mu veće pice [162] , a duga na sve strane! Još da mu otac kugodi novelu učini, lakomac [163] . Uh, tako veće, kad mu drago, na ošpedao! Srce mi nješto govori da sinjori ne nosim ove dzoje; ma da joj ih ne ponesem, ter da štogodi intravenja, ne bi mi života š njim bilo. Sluga je za slušat gospodara: ja ću opravit što mi je rekao; ako što intravenja, neka on misli. (Tik, tok!) 
 PETRUNJELA:  Chi batte giuso? [164] 
 POPIVA: Petrunjelice,  mâ  grličice! 
 PETRUNJELA: Što si došao, tradituru jedan? Onako se čini, an? 
 POPIVA: Petre, što sam učinio neg te sam  ljubnuo  jednom? Ah, brže [165]  ono što te uštinuh? 
 PETRUNJELA: Drugo je, pse jedan! 
 POPIVA: Jeda mi gdi ruka uteče? Ako je ruka kriva, nijesam ja kriv. 
 Ruka pođe,  a ne dođe;  ruku  stuči ,  ruka muči.  Kriv sam,  tvoj sam;  draga ljubi,  tvoga slugu  ne pogubi. 
 PETRUNJELA: Još se rugaš? Tradituru, pse jedan! 
 LAURA: Petrunjela, s kijem govoriš? 
 POPIVA: Sinjora, donio sam rubin i dijamant; ovake se dvije peče nijesu odavna u Rim donijele. 
 LAURA: Popiva, da gdi je sinjor Marin? 
 POPIVA: Sad će i on bit ovdi. 
 LAURA: Što učiniste tamo? 
 POPIVA: Sve dobro. 
 LAURA: Sve dobro? Dobro, nu čeka' doli. 
 POPIVA: Ono »sve dobro« ne delekta me! Da nije koga vraga uzaznala od onoga našega lakomca? Dohodi mi volja da joj ne dam ove dzoje. 
 LAURA:  Popiva mio! [166] 
 POPIVA:  Signora! [167] 
 LAURA: Nu da' sjemo! 
 POPIVA:  Che bella cosa! [168] 
 LAURA: Popiva, pođi najbrže i dovedi mi Mara; imam veliku potrjebu od njega. [169] 
 POPIVA: Na tvoju zapovijed, trčim najbrže. 
 Trinaesti prizor 
 POPIVA, MARO 
 POPIVA  (sam):  Ova sinjora u čijeru i u govorenje para da nije ona [170] , ali tko ima suspet od česa, tako mu i para i što nije. Ma ovo mi gospodara! Adio,  malankonik  ti je! Što će bit? – Gospodaru! 
 MARO: Ah, tradituru Popiva, ruino moja! 
 POPIVA: Što je za Boga? 
 MARO: Jeda si sinjori rubin i dijamant ponio? 
 POPIVA: Kako mi si rekao ja sam opravio. 
 MARO: Ah, tradituru! Ah, pse jedan! Ah, gdje mi je  punjao , da zakoljem ovoga asasina! 
 POPIVA:  Per amor de Dio,  gospodaru, ustavi koloru! [171] 
 MARO: Ah, ti, ruino moja! Ajme, što ću sada? Kudije li ću sada? Čemu živem? Što ne uzmem nož, ter ne dam  svrhu  tolicijem tugam?! 
 POPIVA: Za Boga, gospodaru, koja je tolika  desperacijon ? Repoza' malahno, svemu se može nać remedijo, kad se čovjek ne abandona; kad se abandona, i male stvari veliku mu tugu zadaju. 
 MARO: Ah, zli guvernu moj! Ah, moje malo naprijed mišljenje [172] ! Ah, oče vraže! A, Popiva, smrti moja, ti me, ribaode,  dozakla ! 
 POPIVA: Gosparu, njeka ti je boles i malankonija od srca stegla, ter ti i nevelika stvar prem velika para; nemo' tako! 
 MARO: Ah, Popiva, dinarâ veće nije, čâs izgubih, eredita veće ne mogu imat, duzi na sve strane, zlo patit ne umijem; što ću? Iz Rima se dvignut ne imam s čijem; ne imam veće ni gdje na stan poć. Ti si onomu vragu, a ne ocu, dao ključ od kuće, – obijati je sramota. Hajme, nesrećo, veoma t' me rasčinî! 
 POPIVA: Vidim, fortuna nas je na veliko zlo zbila; ma nu se malo  akvijeta' , malo repoza'. 
 MARO: Ovo sam repozao. Hajme, nađi štogodi,  iznađi  koje remedijo smrti mojoj. 
 POPIVA: Sinjora još ne zna ništa od tvojijeh stvari ni najmanje. 
 MARO: Oni neotac odnio je svite iz magadzina, a Žudio se je oni čas pošao  valjat  na banku od tri tisuće dukat [173] . 
 POPIVA: Može li bit?! Ah, nut  avaricije  od čovjeka! To sinjora još ne zna ništa. Pođ' večeras u nje na večeru i na spanje, i dvignimo joj kugodi kolajinu, prsten, dzoju, pokli naša srjeća hoće tako, i sjutra  najsjutrije  otidimo. 
 MARO: To je najbolje našoj desperacijoni, to je remedijo  najespeditije . 
 POPIVA: Ma kad dođeš k njoj, ne kaži [174]  malankoniju, usiluj se veseo bit. I prije neg u nje pođemo, pođ' vrati sajun i tu  kapu  Žudjelu, a uzmi tvoj sajun od veluta i kapu. A  oramai [175]  je noć; večeras sinjora neće moć znati ove stvari, a sjutra znaj [176]  kako joj drago. 
 MARO: Asasin, bogme ostah asasin! Što se će po Rimu od mene [177]  govorit? Pođ'mo! 
 POPIVA: Ovdi ovoliko, ovdi nije inoga remedija. 
 Bilješke 
 
 
           [1]    špalmata  – školska kazna, udarac goveđom žilom po dlanu
     
 
           [2]    normu mi čini –  nameće mi pravila
     
 
           [3]    š njim u koloru stavljat –  srditi se na njega (kolora = žuč, jed)
     
 
           [4]    Čini mi se ne znat  – Pravi se da me ne poznaje
     
 
           [5]    non ti cognošco  (tal.) – ne poznajem te
     
 
           [6]    kom  – kad
     
 
           [7]    komunu  – općini, tj. sve će nasljedstvo dati gradu, sinu ništa
     
 
           [8]    Neka se druzi njim kastigaju  – neka se drugi s njim kažnjavaju (tj.
gnjave)
     
 
           [9]    sajuna od veluta vaera –  kaputa od finog baršuna
     
 
         [10]    zašao  – zalutao
     
 
         [11]    santa Maria  (tal.) – sveta Marijo
     
 
         [12]    ovo mi u bradu  – pravo mi budi, to sam i zaslužio
     
 
         [13]    L' è fatta!  (tal.) – Svršeno je!
     
 
         [14]    Koju me sjetu bogaš  – Kog me sad vraga dozivaš: »Bokčilo!«
     
 
         [15]    pod ovizijem bremenom  – pod teretom loše robe koju će Maroje dati Maru
umjesto vrijednog tereta o kojemu je Bokčilo nalagao Popivi
     
 
         [16]    Najlakše –  Samo polako
     
 
         [17]    Na –  baca teret
     
 
         [18]    zdrav  – a ne kilav
     
 
         [19]    prapane  – urešene (umjesto frapane)
     
 
         [20]    parlašuša –  onih koji »parlaju šu-šu«, tj. Talijana
     
 
         [21]    a mi se oglušamo –  a mi ne hajemo za to
     
 
         [22]    prodat  – u roblje
     
 
         [23]    nijes' glumu rekao –  nisi rekao šalu, tj. neistinu, odnosno: dobro veliš
     
 
         [24]    bastaha  (lat.) – nosača
     
 
         [25]    naspi se –  budi bez brige
     
 
         [26]    na ove termine –  dotle
     
 
         [27]    K bazilišku idem, koji me će očima otrovat –  bazilisk (zmijski kralj) je
mitska životinja, složena od žabe, zmije i pijetla s krunom na glavi, koja riga
vatru i ubija pogledom
     
 
         [28]    s dobrom  – »s dobrom čijerom« (licem), vedro, veselo
     
 
         [29]    čin' da valjaš –  drži se dobro!
     
 
         [30]    al più saper  (tal.) – tko je mudriji
     
 
         [31]    dezeredita  – razbaštini
     
 
         [32]    vijeku  (uz negaciju) – nikad
     
 
         [33]    Che Bokčilo šparlar! Andar, non Bokčilo  (tal.) – Što Bokčilo govori!
Ići, nije Bokčilo
     
 
         [34]    da nam karestiju od vina u Rimu činiš  – da nam izazoveš nestašicu vina u
Rimu
     
 
         [35]    meni kolač –  meni nagrada (za donošenje dobre vijesti)
     
 
         [36]    bevegna!  (tal.) – dobro došao!
     
 
         [37]    čovjek koji vas k meni prikladuje –  čovjek koji je sasvim meni sličan
     
 
         [38]    krijući  – izbjegao je carinu
     
 
         [39]    pun svita –  pun tkanine
     
 
         [40]    Sikurisim  – najsigurniji, posve siguran
     
 
         [41]    namoru –  zbilja, doista
     
 
         [42]    Pusti vijeće!  – Pusta li vijećanja! Pusta li pričanja!
     
 
         [43]    Pikat mi –  Daj mi jetrica
     
 
         [44]    kolačem  – za nagradu
     
 
         [45]    ma nea je meni –  ma prepusti to meni
     
 
         [46]    ako mi ne dava razumjet –  ako me ne vara
     
 
         [47]    knjiga  – pismo
     
 
         [48]    im  – Peri i njenoj svojti
     
 
         [49]    Ovo su minuto godište velike nemoći bile –  »jedan je kroničar zapisao da
je od neke epidemije u Dubrovniku godine 1550. umrlo oko pet stotina osoba«
(Kolendić)
     
 
         [50]    onu stvar –  tobožnje zlato i »panjulu«
     
 
         [51]    Fortunu pišu ženom –  Sreću slikaju (prikazuju) kao ženu (Machiavelli)
     
 
         [52]    meni se ne more smanje –  ne mogu drugačije, nemam drugog izbora
     
 
         [53]    ne čine ga se vidjet –  prave se da ga ne vide
     
 
         [54]    njeka koju dunižah –  neka koju ljubih, s kojom ljubakah
     
 
         [55]    sad mi dobru čijeru činjaše a sad zlu –  sad mi pokazivaše veselo lice, a
sad zlo
     
 
         [56]    koliko za mene  – što se mene tiče
     
 
         [57]    kompanja  – druga, tj. trbuh
     
 
         [58]    »Traditor, fuggir casa mia!«  (tal.) – »Lopove, bježati iz moja kuća!«
     
 
         [59]    »Ti štar, ti guartar!«  (tal.) – »Ti stajati, ti gledati!«
     
 
         [60]    Dvojica mi se je danaska oružjem života hitala –  dvojica su mi danas
oružjem životu prijetila
     
 
         [61]    ovdi ide od ribaoda do ribaoda –  ovdje su sve sami lopovi
     
 
         [62]    O quel omo dabben!  (tal.) – Hej, dobri čovječe!
     
 
         [63]    Auguste  – Augsburga, grada u Njemačkoj, u to doba važnog trgovačkog i
bankarskog središta
     
 
         [64]    ovde stao u Bnecijeh –  ovdje stanovao u Veneciji
     
 
         [65]    Htjedbude nesrjeća –  nesreća je htjela
     
 
         [66]    obećam tko –  da obećam nagradu onome tko
     
 
         [67]    I ti ne bi zao kolač bio!  – I ta nagrada ne bi bila loša!
     
 
         [68]    za uljesti u imanje –  da se dočepa imanja
     
 
         [69]    della grassezza  (tal.) – kod obilja
     
 
         [70]    stat se –  sastati se
     
 
         [71]    spuštaj se u pse –  pouzdaj se u pse
     
 
         [72]    i ti li si na tvoga Pometa  – ljuta
     
 
         [73]    k tuzi pristajat –  rastuživati
     
 
         [74]    rpa bastaha –  gomila nosača (koji su nosili svite od 3000 dukata)
     
 
         [75]    latinski  – talijanski
     
 
         [76]    Pare de misser portao robe  (tal.) – Čini se da gospodin odnio robu
     
 
         [77]    platit na banku –  naplatiti na banci
     
 
         [78]    Tot joj u bradu!  – Pravo joj budi!
     
 
         [79]    žudio  – židov, škrtac, lakomac
     
 
         [80]    brže  – valjda
     
 
         [81]    za veće uzroka –  zbog više razloga
     
 
         [82]    što to činiš? –  odnosi se na Pometovo iskazivanje oduševljenja onim što
je upravo čuo
     
 
         [83]    velika je ta –  mnogo je to
     
 
         [84]    dvije litre sapluna  – litra je bila i mjera za težinu (oko 3680 g)
     
 
         [85]    er se mnom špotaš –  da se sa mnom šališ
     
 
         [86]    pitao  – hranio
     
 
         [87]    po ruke okazijon –  u ruku priliku
     
 
         [88]    Sinjor Ugo, la signora è tua  (tal.) – Gospodine Ugo, gospođa je
tvoja
     
 
         [89]    de Ondardo de Augusta  (tal.) – Ondarda iz Auguste (Augsburga)
     
 
         [90]    umije se nosit –  zna se ponašati
     
 
         [91]    kao  – kako
     
 
         [92]    mi smo na dobru skoku –  nama je lako
     
 
         [93]    upoznao se si; koga pitaš?  – prevario si se; koga tražiš?
     
 
         [94]    Što su te stvari? –  Što to znači?
     
 
         [95]    ti nijesi sam –  ti si lud, ti nisi pri sebi
     
 
         [96]    Ovdi je od muzuvijera do muzuvijera!  – Ovdje su sve sami muzuvijeri!
(varalice)
     
 
         [97]    Assassin, all' assassino!  (tal.) – Razbojnik, uhvatite razbojnika!
     
 
         [98]    Ladro, al ladro!  (tal.) – Lopov, držite lopova!
     
 
         [99]    Je li tko –  Je li itko ikada vidio ovakvu komediju?
     
 
 [100]    ugodit se ćete –  nagodit ćete se
     
 
 [101]    ugođaja  – dogovora
     
 
 [102]    A bogme je i saporintija  – a bogme imam i dobar tek
     
 
 [103]    nebit da bude  – »nije jasno, ali očito je odgovor Maroju« (F. Čale);
»neka bude i nemoguće, tj. da Maroje plati gozbu« (B. Hećimović)
     
 
 [104]    iza dna od Fara od Misine –  s morskog dna u tjesnacu između Fara i
Mesine (tj. između Italije i Sicilije)
     
 
 [105]    s knjigami –  s pismima (iz Dubrovnika)
     
 
 [106]    stavljat naprijed –  upoznavati, povezivati
     
 
 [107]    Seta Gospođe –  Sveta Gospo
     
 
 [108]    zašto para –  zato jer se čini
     
 
 [109]    Non conveniuntus xudielis cum samaritanorum  (lat.) – »Iskrivljena
rečenica pravilno bi glasila »Non conveniunt Judaei cum Samaritanis« odnosno u
Evanđelju po Ivanu (4.9). »Non enim countuntur Judaei Samaritanis«, a prijevod
cjelovitog konteksta pokazuje zašto to Mazija veli pošto je Pometu rekao kako
ga je jednom napojio vinca: »Samarijanka mu odvrati: 'Kako ti, Židov, možeš
iskati od mene, Samarijanke, da se napiješ?' Židovi se, naime, ne druže sa
Samarijancima« (F. Čale)
     
 
 [110]    Milašica  – vjerojatno stvarna osoba poznata svima u Dubrovniku
     
 
 [111]    prid Orlandom vino liče ... prid Lužom –  na trgu pred Orlandovim stupom
izvikivali su na prodaju (»ličili«) vino, u blizini Luže, kuće u kojoj su
boravili gradski stražari
     
 
 [112]    po peset –  »vjedro, tj. 24 kutla, malo manje od 20 litara, vrijedilo je
50 dubrovačkih srebrenih dinara« (Kolendić)
     
 
 [113]    lassa far a mi  (tal.) – prepusti to meni
     
 
 [114]    umrla je... –  Perina tetka
     
 
 [115]    nôvu  – novost
     
 
 [116]    cur? quare? cuius?  (lat.) – zašto? zbog čega? čiji? (sudska pitanja,
kakva će mu postavljati iznenađeni Ugo)
     
 
 [117]    neće mačka larda –  neće mačka slanine; poslovica slična po značenju kao
»kud će suza nego na oko« (F. Čale)
     
 
 [118]    pari mari  – »možda greškom mjesto »pari miei«, »jednake sebi«, ukoliko
nije to isto htio kazati ali u igri riječi u kojoj aludira na Mara (u jednom
rukopisu piše baš tako, velikim slovom, »pari Mari«; usp. Rešetarovo izd., str.
369), a ne znam je li u igru riječi ušla i prva riječ,  pari,  koja ne znači
samo »jednak«, »dorastao«, nego i »velikaš«, »per« (od lat. »par, -is«), a
Pomet i cilja na to da se uskoro odjene u velut, da stavi mač i kolajinu.« (F.
Čale)
     
 
 [119]    Pavo Novobrđanin  – »Novo Brdo u Srbiji (današnje Kosovo) poznat je
rudarsko-trgovački grad srednjeg vijeka, koji i u 16. st. u doba Turaka ima još
važnost. Dubrovčani podržavaju jake ekonomske-trgovačke veze s njima. U njemu
se naseljavaju i tako sami postaju Novobrđani. Pretežna je većina stanovnika
Novog Brda katolička. Dubrovčani idu u Novo Brdo, a Novobrđani u Dubrovnik.
Stoga je razumljivo i prijateljstvo koje sigurno proistječe iz poslovnih veza
između dunda Maroja i Pava Novobrđanina. Pavo Novobrđanin dolazi već kao lice u
nestaloj komediji  Pomet,  a ... u Rimu ... sigurno možemo reći da je
njega proštenje privuklo. Saznavši sigurno već u Dubrovniku da je i njegov
prijatelj Dundo Maroje u Rimu, nastoji ga pronaći« (V. Foretić)
     
 
 [120]    Misser sì  (tal.) – Da, gospodine
     
 
 [121]   Kamilo je Talijan koji živi u Dubrovniku i ne zna dobro hrvatski
     
 
 [122]    Alla sciocchezza, alla sciocchezza! Che domandate?  (tal.) – Kod ludosti,
kod ludosti! Što ištete?
     
 
 [123]    šoka  – govori »šo« kao svinja
     
 
 [124]    Che, signori?  (tal.) – Što, gospodine?
     
 
 [125]    Sarebbe qui alloggiato nisciun Raužeo?  (tal.) – Je li možda tu odsjeo
neki Dubrovčanin?
     
 
 [126]    Credo di sì, i Ragužei ...  (tal.) – Mislim da jest; Dubrovčani
uvijek odsjedaju ovdje kod nas. Da, ovdje je neki starac
     
 
 [127]    jes tri dni –  ima tri dana
     
 
 [128]    Ovdi kodi, dobro vina! –  talijanski krčmar pokušava govoriti hrvatski
     
 
 [129]    dobro pito, sluko, pato –  dobro piće, posluga, izvolite
     
 
 [130]    O che spasso! Misser Paulo  (tal.) – Koje li šale! Gospodine Pavo
     
 
 [131]    Pribrate, Radate...  – »imena se odnose na pastire iz  Tirene  koja
se u to doba prikazivala, a jedino je Vukmir vjerojatno iz neke druge,
izgubljene pastorale« (Kolendić)
     
 
 [132]    O, che spasso di questa bestia  (tal.) – Baš je zabavna ta beštija
     
 
 [133]    Che giavolo urli tu, ciera di buo?  (tal.) – Kojega vraga vičeš, vole?
     
 
 [134]    Ubo maj prc s bodilom! –  ubo jarac rogom; možda i neko vulgarnije
značenje (nesporazum i igra riječima: »ubo« i tal. »buo« = vol)
     
 
 [135]    E buo ti è, un buo sì  (tal.) – I jesi vol, da, vol
     
 
 [136]    va con giavolo!  (tal.) – Idi s vragom!
     
 
 [137]    E mandalo al burdello: è un poveracio  (tal.) – Pošalji ga u
bordel, to je neki jadnik
     
 
 [138]    È un faceto animal questo ...  (tal.) – Smiješna je to životinja. Dok se
oni zabavljaju u gostionici, malo ću ljubakati s ovom gospojom. Ali eto joj
sluškinje, kao da je Skjavunka
     
 
 [139]    Indovinai ch' è Schiavona  (tal.) – Pogodio sam da je Skjavunka
     
 
 [140]    Dubrovniko? –  jesi li iz Dubrovnika?
     
 
 [141]    ti sa!  – ti si!
     
 
 [142]    Kako stoji? –  Kako si? (prema tal.  come stai )
     
 
 [143]    Ma se ne chiama più Milica, Petruniela sce chiama  (tal.) – Ali se
ne zove više Milica, Petrunjela se zove
     
 
 [144]    latineški  – talijanski
     
 
 [145]    con la signora  (tal.) – s gospođom
     
 
 [146]    draguju  – govore »dragi«
     
 
 [147]    Ne zlo za zlo mene pita de signora, – dobro hoću –  »nemoj pogrešno
shvatiti što sam pitao za gospu, dobra mi je namjera. Kamilo se opravdava što
se kao oženjen čovjek zanima za kurtizanu.« (F. Čale)
     
 
 [148]    s rima –  u stihovima, s rimom
     
 
 [149]    imam veliku potrjebu –  imam mnogo posla
     
 
 [150]    O, che intertenimento!  (tal.) – Oh, divne li zabave!
     
 
 [151]    Miscere  (tal.) – Gospodine
     
 
 [152]    Eccomi  (tal.) – evo me
     
 
 [153]    Petruniella, che vol dir che tu se' stata tanto a tornar?  (tal.) –
Petrunjela, zašto si se toliko zadržala?
     
 
 [154]    Uh, madunna, triste nuve porto!  (tal.) – Uh, gospo, tužne vijesti
donosim!
     
 
 [155]    Ah, traditor!  (tal.) – Ah, izdajnika!
     
 
 [156]    Ah, assassino  (tal.) – Ah, razbojnika
     
 
 [157]    ovoliku  – nevolju
     
 
 [158]    pena  (tal.) – muka
     
 
 [159]    kompanje  – drugove, Pijera, Nika i Vlaha (pred kojima će se osramotiti)
     
 
 [160]    što je gorâ –  što je još gore
     
 
 [161]    nađu  – nađem
     
 
 [162]    pica  – košćica; tj, ostao je bez ičega
     
 
 [163]    lakomac  – prije ove, u rukopisu su neke nečitke riječi
     
 
 [164]    Chi batte giuso?  (tal.) – Tko kuca dolje?
     
 
 [165]    brže  – valjda
     
 
 [166]    Popiva mio!  (tal.) – Popiva moj!
     
 
 [167]    Signora!  (tal.) – Gospođo!
     
 
 [168]    Che bella cosa!  (tal.) – Lijepe li stvari!
     
 
 [169]    imam veliku potrjebu od njega –  trebam ga
     
 
 [170]    para da nije ona –  kao da nije ona koju poznajem
     
 
 [171]    ustavi koloru! –  zaustavi žuč, ne ljuti se
     
 
 [172]    malo naprijed mišljenje –  lakomislenost, slabo razmišljanje unaprijed
     
 
 [173]    Žudio se je oni čas pošao valjat na banku od tri tisuće dukat –  Židov je
isti čas pošao na banku naplatiti tri tisuće dukata ( valjat se  –
naplatiti se, osigurati se, prema tal.  valere )
     
 
 [174]    ne kaži –  ne pokazuj
     
 
 [175]    oramai  (tal.) – sad već
     
 
 [176]    znaj  – neka zna
     
 
 [177]    od mene –  o meni
     
 
 Peti čin 
 Prvi prizor 
 POMET, zatim MARO, POPIVA 
 POMET  (sam): Honores mutant moribus [1] , i tko me vidi da sam promijenio ovako haljine rijet će: »Pomet se je Trpeza pomamio!«, a ne zna er sam abate [2]  sada,  kont  sam,  kavalijer  sam; zato sam i kolajinu stavio na grlo, sinjora Mara  sučeda , – on odpade od kolajine. Hoću li kad u Dubrovnik, da vidim gdje se je u  ormanicu  učinio [3] ? A meni pristoji haljina [4] , bogme pristoji. Našao sam za  čerto ,  za fermo  da je sinjora Laura ona Mandalijena, kći Ondardova iz Auguste; a otole je i Ugo, moj Tudešak. Onoga sam čovjeka koji mi donije nôvu ostavio vesela na voštariji  della grassezza;  a ja sam bogme veseliji od njega,  de ello [5] . Ugu kad rečem, – neće mačka larda! – ova je  parentijera  učinjena! Poću najbrže u sinjore Laure, u gospođe Mandalijene. Za rijet bolje, neću joj govorit da ju otac ište i da je ostala tako ereda od tolikoga imanja, er bi se uzoholila, – kortidžana je! Hoću da joj  all' improvviso [6]  dođe ovo veselje, da je Pometu  oblegana . Ugu ću, momu Tudešku, sve rijet, neka je dobrovoljnije uzme za ženu. – Ma koga vidim odovud? Poću se  retirat  malo s strane, da mi ne smete fačende od  inportancije . 
 MARO: Hajme, nesrjećo na šta me si zbila? Da ni sajuna moga od veluta ne mogoh imat! Ma mojoj nevolji ne konvenja se neg i zločestija haljina od ove. Što će rijet sinjora Laura? 
 POPIVA: Gospodaru, nije ga sada plakat neg učinit srce od lava. Svijeća je došla na zeleno [7] : veće nije kuda. Ako još ne izesmo sinjori iz ruke prsten, kolajinu ali štogodi, nećemo imat s čijem otit, nećemo imat što jesti. 
 POMET: (Ovo ih, ovo su oni faliti! Tu vas hoću, grintavci, došli ste gdje ruka maha [8] .) 
 POPIVA: Što mučiš? 
 MARO: Ajmeh, Popiva, ja sam se izgubio! 
 POMET: (Rusatijem mu  octicem   polse !) [9] 
 POPIVA: Nije se sad brijeme gubit; trijeba je učinit obraz od mariola. 
 POMET: (Bogme od mariola!) 
 POPIVA: Nije što jesti! 
 POMET: (Jes, ošpedao njemu; ma tebe ako ne vidim na vješalijeh, neću miran umrijet.) 
 MARO: Oršu, da se ide u sinjore, ovdi je trijeba imat... [10] 
 POMET: (Bogme ga nećeš sad tamo.) 
 MARO: Tko je ovo? Je li ovo Pomet? Pomet je! 
 POPIVA: Nut ribaoda gdi se u velut obukao i s kolajinom je! 
 MARO: Da' da ga ubijemo  na mjesto ! Ovo je ljepša okazijon od svijeta [11] , ter nam neće rijet da smo utekli kao faliti, ma kako  omičidi [12] ; ter nam neće tolika sramota bit. 
 POPIVA: To hoću da zautra učinimo; večeras ne imamo s čijem otit. S ružjem je, ribalad jedan; neka, malo ti će valjat. 
 MARO: Pomete, ti? 
 POMET:  Misser Marin, ben trovato . [13] 
 MARO: Maloprije mi si skapulao, drugovja [14]  mi nećeš skapulat! 
 POPIVA: Ribaode jedan, još imaš oči [15]  s nami govoriti?! 
 POMET: Id' tja, ti pođ' na  komardu [16] !  Misser  Maro, svjetovah se, tako i skapulah; i opet sam se svjetovao, da ovo oružje uza se vazda nosim. Nea Popiva pristupi da mi ovu muhu s nosa zbije. 
 POPIVA: Nut ribaoda, još nam brava! 
 MARO: Ki je vrag ovo?  Lessandro drappier! [17] 
 Drugi prizor 
 LESSANDRO i prijašnji; zatim LAURA, PETRUNJELA 
 LESSANDRO:  Signor Marin, bon giorno alla signoria vostra! Oramai è tempo che io sia satisfatto . [18] 
 MARO:  Avete fatto il conto quanto vi resto a dar? [19] 
 LESSANDRO:  Ho avuto cinquanta šcudi, e mi restate a dar ancora cento . [20] 
 MARO:  Sta bene; domattina sarete satisfatto senza fallo . [21] 
 LESSANDRO:  Voi andate mandandomi da un dì all' altro; non posso più spettar, voglio esser satisfatto . [22] 
 POMET: (Popij tu zdravicu!) 
 MARO:  Avete ogni ragion, voglio satisfarvi. Venite domattina a casa mia, et sarete pagato . [23] 
 POMET: (Ne ostavi ga se, ne ima  grintave  mjedenice [24] !) 
 LESSANDRO:  Stasera io ho da far un pagamento; se pensate pagarme domattina, pagatemi stasera, e datemi qualche cosa manco . [25] 
 MARO:  Voi sete venuto con sì gran furia! Alle vintitre ore che faccia pagamenti?! Trovatime all' ora di banchi, et sarete satisfatto . [26] 
 LESSANDRO:  Dico, voglio aver el mio, et non vo' parole! [27] 
 POPIVA:  Voi sete venuto con superchiaria . [28] 
 LESSANDRO:  Non volete pagarmi, eh? [29] 
 POMET: (Je li tko, Bože? Gleda' feste!) 
 MARO:  Par che voi vogliate combatter? [30] 
 LESSANDRO:  Non son venuto per combatter, ma per aver il mio . [31] 
 MARO:  Orsciù, che abbiate il vostro; vado a portarvi vostri dinari . [32] 
 LESSANDRO:  Vengo io con voi . [33] 
 MARO:  Aspetta alla buttega vostra; per mio servitor vi mando adesso, senza indugiar, cento šcudi, giacchè sete tanto inportuno . [34] 
 LESSANDRO:  Aspetto, purchè sia cožì. – Se non mi paga, vo di lungovia a farlo citar . [35] 
 Treći prizor 
 POMET (sam), zatim LAURA i PETRUNJELA 
 POMET: Sto uši će platit!  Cento ducati! [36]  Počeli ga su potezat. Da bi Bog dao da mu još Pomet ne donosi u lončiću na tamnicu. A, na velik ti  prepozit  izide ovi svilar. Olova mi sad  pliju , sve mi  prospero  prohodi! Ovi faliti mogahu mi posao ištetit; žene su kao  lis , kojijem svaki vjetar kreće. Poću najbrže u sinjore; u poses ulazim. – (Tik, tok!) –  Signora Laura, patrona mia! [37] 
 LAURA: Ah, Pomete, ti li si? Uzidi gori. 
 POMET: Ah, sinjora, da maloprije ovako učinjaše, tvoje tri tisuće ne utonjahu. 
 LAURA: Oto, tako moja nesrjeća htje; ma, žî mi tvoja ljubav, Pomo, kako ih ne budem izgubit. 
 POMET: Sinjora Laura, nosim ti nôve koje scijenim da ti će drage bit. 
 LAURA: Taki čovjek ne može neg s dobrijem kolačem [38]  doć. 
 PETRUNJELA: Brižna, nut gdje se je  nagalantao , i s kolajinom na grlu, kako da ide na pir. 
 POMET: A, bogme, Petre, na pir. 
 PETRUNJELA: Da bogme gospoju ti čestitih, – sve ti čestito! 
 LAURA: Idi, oslico! 
 PETRUNJELA: (E, nedrago joj je!) 
 POMET: Sinjora Laura, u dobri čas desnom naprijed stupih. 
 Četvrti prizor 
 MARO, POPIVA, zatim SINJORA LAURA, PETRUNJELA,   pa VLAHO, PIJERO i NIKO (sakriveni), POMET 
 MARO: Ah, Popiva, vidiš li gdi nas je fortuna zbila? Da mi je trijeba lagat, da mi je trijeba bježat od dužnika [39] , jaoh, da sva moja speranca  stoji  sad u  mariolstvu ! Ako ne ukradem što sinjori Lauri, mi veće ne znamo ni kud ni kamo. Ah, smrti, gdje si? Na velik ti bi mi prepozit sad bila! Blagosovljena ona ruka koja sama kadgodi  libera  se ovacijeh tuga. 
 POPIVA: Gosparu, nije ga tu plakat ni gubit brijeme. Pođ'mo u sinjore: čeka na večeru; i oprav'mo što imamo, ako neć' zautra u tamnicu uljesti. 
 MARO: Pođ'mo, pođ'mo. 
 POPIVA: Što »pođ'mo«? Ovo si prid vrati od sinjore. 
 MARO: Da kuca'. 
 POPIVA: (Tik, tok!) 
 PETRUNJELA:  Chi batte giuso? [40] 
 POPIVA: Petrunjela, otvori! 
 Ovdi izlazi Vlaho, Pijero, Niko. 
 VLAHO:  Kompanjijo , nu gleda'te, vidim Mara prid vrati od sinjore.) 
 POPIVA: Petrunjela, što se si zabila? 
 PETRUNJELA: Gledam te, Popo,  smurala  sam se na tebe. Brižnika, pristao ti je! 
 POPIVA: Petre, Petrunjelice! 
 LAURA:  Signor Marin! 
 MARO:  Signora mia! 
 LAURA: To li ja od tebe  dostojih ? 
 MARO: Što, sinjora? 
 PETRUNJELA: Nut onoga bezočnika! Nebogo, dohodi mi kima [41]  da mu ovizijema noktima izderem one očine kijema još ima oči [42]  gledat. 
 LAURA: Muči ti, Petrunjela! 
 POPIVA: Nebore, Petre, što je ta kolora? Pomet li vam je štogodi nalagao? 
 PETRUNJELA: Bezočnici jedni!  Ašišinâ  sinjoru od tri tisuće dukat, ah! 
 MARO: Pomet li vam je štogodi nalagao? Ah, Pomete, Pomete, vele ti mi ih si  sakrojio ! 
 PETRUNJELA: Mojijem sam očima vidjela, tradituri jedni, gdje ti oni zlostar odnese svite; a Žudio se ončas pođe naplatit na banku. Nebogo, još imaju oči govorit. 
 MARO: Ter si ti to vidjela? 
 PETRUNJELA: Vidjela! Ne vidjeli vi da bi! 
 LAURA: Maro, ja li to od tebe meritam?! 
 MARO: Sinjora, ja ne znam ništa od toga. 
 LAURA: A od vjerenice si imao knjigu, a meni si govorio da nijesi vjeren! Basta, na dva načina sam od tebe privarena, tako da ovako dosle nije nijedna moja drúga privarena bila. Scijeniš li da u Rimu nije pravde? Čini da imam moje tri tisuće dukata bez skandala i bez tvoje velike sramote. 
 MARO: Sinjora, zlo si  informana . Ovdi s ulice ne mogu moje razloge govorit. 
 POPIVA: Otvori malo, sinjora, da uljezemo u kuću. Nijesu tolike stvari kolike ti su nalagali! 
 PETRUNJELA: To, da nam još dvignete štogodi? Nut, nebogo, da' ašišine u kuću! 
 VLAHO: (Kompanjija, čujete li i vidite li?) 
 NIKO: (I čujemo i vidimo.) 
 PIJERO: (Ovo je što se reče: kurvam noge plači, da te ovako goste.) 
 Pomet iz kuće od sinjore. 
 POMET: Tko je ovo doli? Ah,  misser Marin,  prostite, mjesta su puna, ne imate gdje sjesti, a komedija se je počela odkada! Popiva, reci gospodaru: pacijencija! Vuk lisicu privari. 
 MARO: Kurvin ribaode jedan, hoću li ti se kad krvi napit? Hoć' li mi kad u ruke upasti, da t' ukažem što je te trate činit? 
 POPIVA: Mariolu jedan, nu sid'  dolu , da t' ukažem s kijem imaš što činit! 
 POMET: Da  sidem  doli?  Ašendao  sam ja, a vi ste pali! I vi bijehote na ovomu mjestu maloprije, ma, grintavci,  ukinuste se , er na dobročestu mjestu ne umije zločes sjedit. 
 MARO: Ah, mariolu jedan! – Čuješ li, sinjora Laura, otvori, er po raspetje Božije sažegoh ga u kući. 
 POPIVA: Da' da razbijemo vrata! 
 VLAHO: (Vidite li?) 
 NIKO: (Slušamo i gledamo komediju.) 
 PIJERO: ( Che spasso! ) [43] 
 PETRUNJELA: Da razbijete vrata?! 
 LAURA: Vrata meni da razbijete?! Petrunjela,  mortar  mi! [44] 
 PETRUNJELA: Da nam vrata razbijete, manigodo jedan! Po Luncijatu Božiju, kako vas se ću sad  bačkjelom  vrć, čijem mi na ruke dođe. Nut, vrag ti dušu ne uzeo! 
 MARO: Ah, kurve, kurve, tko s vami ima što činit! 
 POPIVA:  L' è fatta! [45] 
 VLAHO: (Skrijmo se, da nas ne vidi.) 
 MARO: Ajme, Popiva, ovo nam  falja ! Što ćemo? 
 POPIVA: Ah, jeda možemo Pometa gdi dočekat, da mu se, ajme, krvi napijemo. 
 MARO: Hoću svakako da ga  prežimo  i da ga ubijemo na mjesto. Ovdi ovoliko! Popiva,  mi smo spačani . 
 POPIVA: Gosparu, nemo' se još abandonavat; ako uzmanjka, a mi na sodu [46]  – zvoni  tambur . 
 MARO: Ajmeh, nesrjećo, na što me si dovela! Popiva, hoću da zakoljemo Pometa, –  che lo ammattiamo! [47] 
 POPIVA: Gosparu, na smrt – na život, ovo sam [48] , slijedim te. 
 MARO: Hoću da uljezemo  per forza [49]  u Laure, – ah, kurve! – Da ih svijeh u kući zakoljemo ko mi pod ruku dođe! Desperan sam, – otac vrag, pak ću sam sebe ubit. Pođ'mo oružje uzet. 
 POPIVA: A, svijete! A, vraže, vele ti moreš! 
 VLAHO: Ah, vraže, zao ti si! A, zločestvo, od mala ti si [50] ! A, zli guvernu, na što dohodiš! 
 NIKO: Da u Dubrovniku meni koja onako učini, po muku Božju bih je  fjersao . 
 PIJERO: Onaki desperan, dubitam da koji  skandao  ne učini. 
 VLAHO: Onaki zločes, dubitam da vrat ne ulomi. Ako ga barižeo nađe s oružjem, vidjećete feste. 
 NIKO: Vrag! Pođ'mo za njim, nemo'mo ga abandonat, da u onoj furiji ne učini ki eror. 
 VLAHO: Ako što možemo, pođ'mo, pođ'mo! 
 NIKO: Mi smo došli u Rim za imat kigodi pjačer, a  najliše  s ovizijem Marom, a ja viđu š njime nećemo imat neg  despjačer . Vrag! Žao je meni er se je s sinjorom svadio, – za moj dio; ma džiljoz biješe, ne dadiješe, bjestija, na nju ni gledat. 
 Peti prizor 
 DŽIVULIN i TRIPE 
 DŽIVULIN: Ah, ah,  giuraddio,  ne da se nać oni naš Žuho [51]  riđe brade, štono mi placa [52] ;  lazi  mi kao indijana žaba [53] . Bože, hoću li se gdje stat [54]  š njim? Da mi je š njim na   poigrat, da ga učinim od jajera, da malo poleti, da mu dam nogom u  oćas , da ga vihar odnese, ne drugo – da se š njim pozdravim. Nije ga, slava  Milostivici ! Ma tko ide ovo odovuda? Ma koga se ja bojim? Kurvin sin budi s dvijema rukami! Ma mi je bolje stât s strane, da spijam koje su čijere od neprijatelja [55] . 
 TRIPE: Po kotorsku Advokatu [56] ,  can, becco futuo [57] ,  sad me nađi s oružjem! Gdje je ovi sin majke od sedam muži!? Ne viđu ga [58] , po svetoga Džulijana, junačkoga Advokata, dobre žene sina, da ovako rečem, koji bi mi sada dobar sramotu učinit. Izidi,  can, becco futuo! 
 DŽIVULIN: Ah, ah, ovo je moga Žuha  majstorija ! On ga je poslao, neće inako bit po Gospu od Pšunja [59] ; poznah ja er se hoće izet, da mi ne plati navao. 
 TRIPE:  Eccomi in campagna! [60]  Ako je tko, izidi, nije se ovdi krit; tko nije žena, hod' na polje. 
 DŽIVULIN:  Misser,  koga ti išteš? Ako čovjeka išteš, ovo je na  pjaci ; ako žene išteš, u kući su gdje kudjelje predu. Ti li si oni? Tko te je poslao? 
 TRIPE: Da ti li si oni koji mene išteš? Ovo sam! Nut, što me  nablizu  gledaš? Sit me se nagleda'. 
 DŽIVULIN: Reci mi ti, ne smijemo li našega iskat? 
 TRIPE: Da kaži ti meni: što t' ne more bit  per amor [61] , zašto hoć'  per forza? 
 DŽIVULIN:  Giuraddio,  po majku od Pšunja, pomanje govori! [62] 
 Bilješke 
 
 
           [1]    Honores mutant moribus  (tal.) – Časti mijenjaju običaje (pravilno bi
bilo  mores  umj.  moribus )
     
 
           [2]    abate  – opat
     
 
           [3]    u ormanicu učinio –  prijavio u mornaricu
     
 
           [4]    A meni pristoji haljina –  A ja zaslužujem ovakvu haljinu
     
 
           [5]    de ello  (tal.) – od njega
     
 
           [6]    all' improvviso  (tal.) – iznenada
     
 
           [7]    na zeleno –  do kraja (dogorjela je do dijela gdje je uglavnom bila
obojena zeleno, tj. do dna; značenje: spali smo na niske grane)
     
 
           [8]    gdje ruka maha –  gdje se tuče
     
 
           [9]    Rusatijem mu octicem polse!  – Ružinim mu octom natrljaj bilo (puls), da
se vrati k svijesti
     
 
         [10]    imat... –  »u rukopisu fali bez sumnje  srca  ili tako nešto«
(Rešetar)
     
 
         [11]    ljepša okazijon od svijeta –  najljepša prilika na svijetu
     
 
         [12]    kao faliti, ma kako omičidi –  manja je sramota bila pobjeći kao ubojica,
nego bankrotirati (F. Čale)
     
 
         [13]    Misser Marin, ben trovato  (tal.) – Gospodine Marine, dobro vas našao
     
 
         [14]    drugovja  – drugi put
     
 
         [15]    imaš oči –  imaš obraza
     
 
         [16]    pođ' na komardu –  idi kvragu
     
 
         [17]    Lessandro drappier!  (tal.) – trgovac svilom Alessandro (u kojega je Maro
nabavljao robu)
     
 
         [18]    Signor Marin, bon giorno ...  (tal.) – Gospodine Marine, dobar dan vašemu
gospodstvu! Već je vrijeme da budem isplaćen
     
 
         [19]    Avete fatto il conto quanto vi resto a dar?  (tal.) – Jeste li napravili
račun koliko vam još dugujem?
     
 
         [20]    Ho avuto cinquanta šcudi, e mi restate a dar ancora cento  (tal.) – Dobio
sam pedeset škuda, pa mi još dugujete stotinu
     
 
         [21]    Sta bene; domattina sarete satisfatto senza fallo  (tal.) – Dobro, sutra
ću vas svakako isplatiti
     
 
         [22]    Voi andate mandandomi ...  (tal.) – Vi me iz dana u dan otpravljate; ne
mogu više čekati, hoću da me isplatite
     
 
         [23]    Avete ogni ragion, voglio satisfarvi ...  (tal.) – Imate potpuno pravo,
želim vas isplatiti. Dođite sutra ujutro k meni kući pa ćete biti isplaćeni
     
 
         [24]    ne ima grintave mjedenice –  nema ni prebijene pare
     
 
         [25]    Stasera io ho da far un pagamento ...  (tal.) – Večeras moram obaviti
jednu isplatu; ako me namjeravate isplatiti sutra, isplatite me večeras, makar
mi i ne dali sve
     
 
         [26]    Voi sete venuto con sì gran furia! ...  (tal.) – Toliko ste
navalili! Da isplatim u dvadeset i tri sata? Nađite me u doba kad banke rade pa
ću vas isplatiti
     
 
         [27]    Dico, voglio aver el mio, et non vo' parole!  (tal.) – Kažem, hoću svoje,
a ne trebaju mi riječi!
     
 
         [28]    Voi sete venuto con superchiaria  (tal.) – Došli ste prijetiti
     
 
         [29]    Non volete pagarmi, eh?  (tal.) – Nećete mi platiti, je li?
     
 
         [30]    Par che voi vogliate combatter?  (tal.) – Kao da se vi hoćete tući?
     
 
         [31]    Non son venuto per combatter, ma per aver il mio  (tal.) – Nisam se došao
tući, nego sam došao po svoje
     
 
         [32]    Orsciù, che abbiate il vostro; vado a portarvi vostri dinari  (tal.)
– Pa dobro, neka vam bude vaše. Idem vam donijeti vaš novac
     
 
         [33]    Vengo io con voi  (tal.) – Idem s vama
     
 
         [34]    Aspetta alla buttega vostra ...  (tal.) – Pričekajte u svom dućanu, sad
ću vam bez oklijevanja po svome sluzi poslati stotinu škuda, kad ste toliko
dosadni
     
 
         [35]    Aspetto, purchè sia cožì. – Se non mi paga, vo di lungovia a farlo citar  (tal.) – Čekat ću, samo neka tako i bude. – Ne plati li mi, smjesta
ga idem tužiti sudu
     
 
         [36]    Cento ducati!  (tal.) – Stotinu dukata!
     
 
         [37]    Signora Laura, patrona mia!  (tal.) – Gospo Lauro, gospodarice moja!
     
 
         [38]    s dobrijem kolačem –  s dobrom viješću
     
 
         [39]    od dužnika  – od vjerovnika
     
 
         [40]    Chi batte giuso?  (tal.) – Tko dolje kuca?
     
 
         [41]    kima  (grč.) – volja, želja
     
 
         [42]    ima oči –  ima obraza
     
 
         [43]    Che spasso!  (tal.) – Baš je zabavno!
     
 
         [44]    mortar mi –  mužar (mali top) mi donesi
     
 
         [45]    L' è fatta!  (tal.) – Gotovo je!
     
 
         [46]    soda  (tal.) – plaća;  poći na sodu –  uključiti se u plaćeničku
vojsku
     
 
         [47]    che lo ammattiamo!  (tal.) – da ga ubijemo
     
 
         [48]    ovo sam –  evo me, ovdje sam
     
 
         [49]    per forza  (tal.) – silom
     
 
         [50]    od mala ti si –  od sitnice nastaješ
     
 
         [51]    Žuho  – »onaj što mu nije platio 'navao', tj. brod. Već sam spomenuo da
imenom Žuho ili Džuho Lopuđani čini se pogrdno nazivaju Dubrovčane koji im
dolaze na Lopud napastovati žene« (F. Čale)
     
 
         [52]    štono mi placa –  štono me prevari
     
 
         [53]    indijana žaba  – morska kornjača
     
 
         [54]    stat se –  sastati se
     
 
         [55]    spijam koje su čijere od neprijatelja –  da doznam kako izgledaju (kakvih
su lica) neprijatelji
     
 
         [56]    Po kotorsku Advokatu –  Tako mi kotorske zaštitnice (Bogorodice)
     
 
         [57]    can, becco futuo  (tal.) – pas, jebeni jarac
     
 
         [58]    Ne viđu ga –  »valjda i zato jer je kratkovidan, jer je prije bio rekao
Maroju 'Imam kurtu vistu'« (F. Čale)
     
 
         [59]    Gospu od Pšunja  – Pšunj ili Šunj je uvala na Lopudu u kojoj se nalazila
crkvica posvećena Gospi
     
 
         [60]    Eccomi in campagna!  (tal.) – Evo me na bojnom polju!
     
 
         [61]    per amor  (tal.) – milom
     
 
         [62]   Završetak  Dunda Maroja  se nije sačuvao. Obzirom da nije teško zaključiti
što se je dalje moglo zbivati, uspješno ga je napisao Mihovil Kombol.
     
 
 