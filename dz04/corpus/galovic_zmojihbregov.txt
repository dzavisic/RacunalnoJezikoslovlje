
 
 Z mojih bregov 
 Fran Galović 
 
 
 Bilješka o autoru 
 Fran Galović 
 (Peteranec, 20. 7. 1887. - Radenković, Srbija, 26. 10. 1914.) 
   
 Hrvatski književnik - pjesnik, novelist i dramski pisac - iz razdoblja moderne, sa samo 27 godina tragično je preminuo na samom početku Prvog svjetskog rata, ali je stvorio obiman književni opus u kojemu posebno iskače antologijska zbirka  Z mojih bregov , uz Krležine  Balade Petrice Kerempuha  vrhunsko ostvarenje suvremene kajkavske lirike. 
   
 Pučku školu polazio je u rodnom mjestu. Godine 1894. odlazi u Zagreb, gdje je 1906. godine maturirao. Zatim upisuje slavistiku i klasičnu filologiju u Zagrebu, ali studij prekida nakon što je zbog sudjelovanja u studentskom štrajku isključen sa Sveučilišta. Godine 1908. nakratko studira u Pragu. Iste godine vraća se u Zagreb gdje nakon završetka studija (1913) radi kao profesor na zagrebačkoj Drugoj realnoj gimnaziji. Kao pričuvni kadet 27. domobranske pješačke pukovnije mobiliziran je u jesen 1914. godine. Sudjelovao je u borbama na srpskom bojištu gdje je i poginuo odmah na početku rata - u 27. godini. Okolnosti pogibije nisu sasvim jasne, pa postoje mišljenja, čak i neke indicije, da se radilo o samoubojstvu, odnosno namjernom izlaganju neprijateljskom metku. 
 Bio je pripadnik pravaškog omladinskog pokreta, te je pokrenuo i uređivao pravaški časopis  Mlada hrvatska  (1908-1909, 1911). Njegovi članci, književne i kazališne kritike bili su razasuti po brojnim časopisima ( Vijenac, Hrvatska pozornica, Književni prilozi, Pobratim, Prosvjeta  i dr.) sve do 1942. godine, kada su objavljeni u  Člancima i kritikama  sabranih djela. 
   
 U spomen 11. listopada 1903  ( Hrvatsko pravo , 1903), prvu objavljenu pjesmu, napisao je povodom otkrivanja spomenika A. Starčeviću, potpisavši se pseudonimom Hrvatski đak. Nekoliko njegovih pjesama ( Zrcalo, Childe Harold  i dr.) uvršteno je u  Hrvatsku mladu liriku  (1914), jednu od najpoznatijih antologija hrvatske poezije. Autor je sonetnog ciklusa  Četiri grada  (1913), u kojemu je zamjetan utjecaj poetike parnasovaca. 
   
 Autor je uglavnom kraćih proznih djela ( Nesreća, Marica, U sutonu ; 1908) među kojima se svojim izrazitim modernističkim pripovjednim postupcima ističe  Svekar  (1912), te nešto opsežnije  Začarano ogledalo  (1913) i  Ispovijed  (1914). 
   
 Galovićeva dramska djela čine fizički najveći dio njegovog opusa: napisao je čak 17 drama, a još 11 ih nije dovršio. Većina njih objavljena je tek posthumno u  Djelima Frana Galovića  (1942-1944). 
 Za života je objavio dramu  Tamara  (1907), sadržajno blisku baladi sa motivima ljubavi i smrti, nastalu prema istoimenoj poemi M. J. Ljermontova.  Tamara  je "postavljena na čvrstoj motivacijskoj osi subjektove nakane: čežnje za idealnom ljubavi koja se preobražava u tipično secesijsko sjedinjenje Erosa i Thanatosa" (D. Detoni Dujmić). Osim prozne, postoji i druga verzija te drame sastavljena u stihu. 
 Trilogija  Mors Regni (Zvonimir, Stjepan II.  i  Petar Svačić)  bavi se hrvatskom poviješću. 
 Drame  Mati  (1908),  Pred zoru  (1908) i  Pred smrt  (1913) smještene su u ruralnu sredinu.  Pred smrt  je realistička, naturalistička jednočinka, čiji je kraj, međutim, simbolički: u zadnja dva prizora pojavljuje se nadnaravni lik Neznanke, koja znači smrt, ali ne više njenu biološku, nego metafizičku, spiritualnu stranu (Senker). Tu dramu i suvremena kritika i novije interpretacije ističu kao najuspjelije Galovićevo dramsko djelo, te se u njoj prepoznaju postupci moderne i poetika ekspresionizma i Maeterlincka. 
 Tema jednočinke  Valovi  (napisana 1909, tiskana poslije autorove smrti 1916.) je stereotipni ljubavni trokut, uz vrlo uspjeli "salonski dijalog". U radničku, urbanu sredinu smještena je nedovršena drama  Sodoma  (1911), koju karakterizira urbana zagrebačka kajkavština. 
 Simbolistički misterij  Marija Magdalena  (1912) sastavljen je u stihovima. Biblijska grešnica Marija Magdalena prikazana je izrazito erotizirano, pa je ta drama odbijena za prikazivanje zbog mogućih prosvjeda svećenstva. 
 "Kroz Galovićeve je dramske tekstove prohujalo sve ono što se nataložilo u burnim godinama tzv. moderne, odnosno hrvatske varijante srednjoeuropske secesije" (D. Detoni Dujmić), od Ibsena i Strindberga, preko Maeterlincka i Hauptmanna, do Wildea. U tim "dramskim pričama za čitanje" (D. Detoni Dujmić) suprotstavljena je zbiljnost i fantastika, čime ostvaruju prizore u kojima je realistička zamisao predmetom simboličkog i poetskog očuđenja. 
 Dvije njegove jednočinke,  Grijeh  i  Tamara , postavljene su na scenu kada je Galović imao samo 20 godina (rujan 1907), a trilogija  Mors regni  izvedena je u sezoni 1908/9. Nakon autorove smrti, 1916. godine, izvedene su i drame  Pred smrt  i  Mati . 
 Pisao je i kazališne kritike u kojima je iznosio vlastite poetske smjernice, među kojima se ističe težnja za poetizacijom dramskog izraza. 
   
 * * * 
   
 Vrhuncem Galovićevog pjesništva smatra se njegova dijalektalna poezija, odnosno ciklus  Z mojih bregov,  napisan u dva navrata, 1913. i 1914. godine, uglavnom u očevom vinogradu za vrijeme pjesnikova boravka u rodnom Peterancu. 
 Ciklus je prvi put u cijelosti objavljen u Krležinoj  Književnoj republici  1925. godine. Tvore ga dvadeset i dvije pjesme, od trideset koliko ih je Galović namjeravao napisati, usustavljene prema godišnjim dobima ( Pramalet, Leto, Jesen, Zima ), koje na podravskoj kajkavštini ostihotvoruju ugođaje tjeskobe, prolaznosti i usamljenosti. 
 Galovića se zbog ove zbirke smatra začetnikom i utemeljiteljem suvremenog kajkavskog pjesništva. "Nevelika Galovićeva kajkavska zbirka, čak pjesnički torzo, ugradila se u temelje obnovljene, moderne hrvatske kajkavske lirike kao njezin svjež i snažan početni akord, uz Krležine  Balade  njezino najcjelovitije individualno poglavlje. Kao sastavni dio lirike moderne…uspjela je sintetizirati mnoge odrednice toga pjesništva na jeziku koji se pokazao životnim i funkcionalnim na svim planovima svoje egzistencije" (Joža Skok). 
   
 Zbirka  Z mojih bregov  ostala je nedovršena. Bilo je predviđeno 30 pjesama, od kojih je Galović dovršio 22 prije pogibije; u rukopisu se navode i naslovi nenapisanih pjesama: 
 
 Jesen: 2.  Klopotec;  4.  Miholje 
 Zima: 1.  V klancu;  3.  Kraj jognja;  4.  Zajci;  6.  Veliki baril;  7.  Zvezde 
 Zbogom  (zaključna pjesma) 
 
   
 
   
 Tekst prema: 
 
 Djela Frana Galovića , prir. Julije Benešić, Hrvatski izdavalačko bibliografski zavod, Zagreb, 1942-43. 
 
 
 
 Impressum 
 Nakladnik: 
 Bulaja naklada d.o.o 
    Radnički dol 8 
    10000 Zagreb 
 tel. (besplatni):  0800/285252 
                          (0800/BULAJA) 
 info@bulaja.com 
 www.bulaja.com 
   
 Urednik:  Zvonimir Bulaja 
 Dizajn i prijelom:  Bulaja naklada d.o.o. 
 Tehnička realizacija:  Bulaja naklada d.o.o. 
 Oblikovanje naslovnice:  Zvonimir Koščak 
 Za nakladnika:  Zvonimir Bulaja 
   
 Pri pripremi ove elektroničke knjige uložen je maksimalni mogući trud i pažnja, te su svi uključeni materijali pažljivo kontrolirani, korigirani i testirani. Međutim,  Bulaja naklada d.o.o.  i autori ne mogu biti odgovorni za bilo kakve štete, izravne i neizravne, prouzročene upotrebom ove elektroničke knjige, odnosno pogreškama u tekstovima (nekompletni, netočni ili oštećeni podaci, greške pri unosu). 
   
 Autorska prava na djela Frana Galovića su istekla, i ona su sada javno dobro koje se nesmetano može kopirati. Međutim, sva autorska prava na opremu knjige (rječnik, napomene, bilješka o piscu...) su pridržana. 
   
 ISBN:  978-953-328-056-1 
 © 2011. Bulaja naklada d.o.o. 
 
 
 Sadržaj 
   
 Napomena 
 MOJEMU OCU 
 PRAMALET 
 1. V TRSJU 
 2. KOPAČI 
 3. VIŠNJE 
 4. LASTAVICE 
 5. PLAVO NEBO 
 6. MESEČINA 
 7. STARI GRAD 
 LETO 
 1. POD OREHOM 
 2. LEPA KATA 
 3. KOSTANJ 
 4. PESMA Z DRUGOGA BREGA 
 5. PRED VEČER 
 6. POZDRAVLENJE 
 7. CRN - BEL 
 JESEN 
 1. GROZDJE 
 3. POD BRESKVAMI 
 5. JESENSKI VETER 
 6. KUM MARTIN 
 7. V MRAKU 
 ZIMA 
 2. KLET 
 5. MEĐAŠ 
   
 Rječnik 
 Bilješka o autoru 
 Impressum 
 
 
 Napomena 
   
 Zbirka  Z mojih bregov  ostala je nedovršena. Bilo je predviđeno 30 pjesama, od kojih je Galović dovršio 22 prije pogibije. U rukopisu se navode i naslovi nenapisanih pjesama: 
 
    Jesen 2.  Klopotec ; 4.  Miholje 
 
    Zima  1. V klancu ; 3.  Kraj jognja ; 4.  Zajci ; 6.  Veliki baril , 7.  Zvezde ; 
 
 Zbogom  (zaključna pjesma) 
 
 
 MOJEMU OCU 
   
 Ja tebe dajem ove pjesme moje, 
    To najlepši je i jedini dar, 
    Kaj znam i morem dati; primli bar 
    To zadnje cvetje domovine svoje. 
   
 Govoril jesi navek, da je samo 
    Vu goricaj živlenja pravi raj, 
    Koj nigdar već ne dojde nam nazaj; 
    Mi iščemo ga, - ali - kaj mi znamo?! 
   
 Spred naše kleti ovo cvetje za te 
    Ja nabral jesem i vu pesme zvil, 
    Tam gore dok sam s tebom samem bil 
    I gledel, kak so dalko zvezde zlate. 
   
 Ti razmel bodeš ove drage glase 
    I v srcu ti bo teško, ja to znam, 
    I ti si, kak i ja, tak strašno sâm, 
    Ti z menom skupa čakaš stare čase. 
   
 27. maja 1913. 
 
 
 PRAMALET 
 1. 
    V TRSJU 
   
 Po zemle se črevec vleče, 
         Trsje mirno spi, 
    Vrana dalko kvarče i leče, 
         Nebo se plavi. 
   
 Meko je i još se gazi - 
         Neje vroče baš, 
    Jen debeli mravec plazi 
         S trsa na brajdaš. 
   
 Kakti steza, pona snega, 
         Oblak stal se dog, 
    Vu seče je nakraj brega 
         Počel cvesti glog. 
   
 15. VII. 1914. 
   
   
   
 2. 
    KOPAČI 
   
 Zarana so došli, ja sem još spal, 
    Crleni i zdeni, zmržnjeni si, 
    Žganico sem brže s poličem dal, 
    A jognja od snočka je bilo v peči. 
   
 Na bregu je veter rezal kak nož, 
    Ne nikoga čuti, samo čkome; 
    Do froštuka dvapot zišli so vdož, 
    I kaša se puši na stolu z zdele. 
   
 Al došlo je sonce; z žotom kantom 
    Donašal sem vino, puščal se v beg; - 
    Preleva se se, samo pesma s pesmom 
    Tijam na tretji otišla je breg. 
   
 Pijani smo se pelali domo 
    I nekak do prve došli grabe, 
    Prehitili smo se, ne zabim to: 
    Nevesta me košnola tripot v jame. 
   
 17. VII. 1914. 
   
   
   
 3. 
    VIŠNJE 
   
 Višnje cveto kak mleko, 
    Beli se oblak niše, 
    Sonce i zemla diše, 
    Došel sem, došel nazaj! 
   
 Dogo granje je leko, 
    Žilica saka cvete, 
    Vesel sem kakti dete, 
    Nekaj bi štel, ali kaj? - 
   
 Belo je nebo meko, 
    Se je vu jednem cvetu, 
    Oblaki nekam ido; 
    Štel bi i ja daleko 
    Š njimi po zlatem svetu, 
    Štel bi, al prešlo je to! 
   
 Višnje kak mleko cveto, 
    Nebo je belo i meko, 
    Po njem daleko, daleko, 
    Oblaki nekam ido! 
   
 7. lipnja 1913. 
   
   
   
 4. 
    LASTAVICE 
   
 Došle su denes. Videl sem dve. 
    Iščo si gnezdo okraj hiže. 
   
 Lete polako. 
    I pitam sako: 
    "Kaj ste nam donesle, male, drage ftice? 
    Vi z vetrom letite 
    Čez široko morje, gde me nigdar ne bo, 
    Gde je navek sonca i leta pono nebo. 
    Kaj niš ne velite?" 
   
 Onkraj kleti lečo mlade lastavice 
    I gnezda glede. 
   
 Kaj so nam donesle? Sonce, srečo, mladost, 
    Žito, vino, cvetje, pesme i staro radost! 
   
 Dok išle su čez tuđi nekod svet, 
    Tu čakala je na nje stara klet. 
    I zato čkome, 
    Samo lete, 
    Pone sreče, 
    I sonce i nebo i brege glede! 
   
 16. VII. 1914. 
   
   
   
 5. 
    PLAVO NEBO 
   
 Na prislonjo pred podrum smo seli, 
         Kraj nas je pijar pon, 
    Škrilake smo na travo si deli - 
         Zvoni čez brege zvon. 
   
 Mi molimo na polne tu Boga, 
         A z breskvi cvet curi, 
    Leti kraj granja pozlačenoga, 
         Na vetru se beli. 
   
 Čkomimo... i tak lepo i leko 
         I nebo je i se... 
    I mislimo na nekaj daleko, 
         A zvoni zvone... 
   
 19. VII. 1914. 
   
   
   
 6. 
    MESEČINA 
   
 Zažaren je zišel, krvav i crlen, 
         I visi nad golom šumom, 
    A oblak se prožil po nebu zelen, 
         Se niže se spušča k bregom. 
   
 Odnekod na vetru doletel je glas 
         I otišel nekam čez noč... 
    Mi ne znamo... on je to čakal na nas 
         I rekel je zbogom plačoč... 
   
 Vele, dok je mesec krvav i crlen, 
         Da smrt se sprehađa s kosom... 
    Gle, kak nas gledi čez te oblak zelen 
         I visi nad golom šumom - - - 
   
 18. VII. 1914. 
   
   
   
 7. 
    STARI GRAD 
   
 Za onem bregom stari grad stoji: 
    "I on, koj otpre sâm železne vrata, 
    V podrumu bode našel bednje tri, 
    Do vrha pone kufra, srebra, zlata..." 
   
 To pripovest je stara; kulko pot 
    Ja čul sem za njo i veruval jesem 
    I spravlal sem se na daleki pot 
    I mislil iti tam, al išel nesem. 
   
 Pramalet dok je i nebeski lok 
    Pon zvezdi dok se tam nad bregom kresi, 
    Tak jezero me vleče otod rok: 
    O grad, moj grad, kak lep i čuden jesi! 
   
 Med zlatom, znam, da ja bi našel njo, 
    Princezo, koja spi, nit se ne krene, 
    Al znam, da strašno je daleko to, 
    I nikadar da onde ne bo mene. 
   
 30. maja 1913. 
 
 
 LETO 
 1. 
    POD OREHOM 
   
 Sonce je hitilo tenje 
         Čez granje po rose, i sakod po trave, 
         I lete na megle, zelene i plave, 
    Ranješnje, splašene senje. 
   
 Žito kak morje se nišle, 
         Kraj steze i međe se brazde so žive 
         I beže i šume i bele i sive, - 
    Se ji je saki čas više. 
   
 Deklin breg digel je glavo, 
         Čez granje i megle i tam je i neje, 
         A sonce hiče i seje 
    Tenje i ranje plavo! 
   
 9. lipnja 1913. 
   
   
   
 2. 
    LEPA KATA 
   
 S podolja seno diši, 
         A črešnje so lepe, crlene, 
    Na nebu sonce gori, 
         I listje se niti ne gene. 
   
 Kraj zdenca dogo stoji 
         Z vedricom vre soseda Kata 
    I v zdenec nekaj gledi, 
         Vedrica je v soncu ji zlata. 
   
 Crnina i zima i kmica 
         V globokem zdencu leži, 
    A Kata i zlata vedrica 
         Vu vročem soncu blešči. 
   
 Na glave je robec crleni, 
         Kak jogenj žarki gori... 
    Pospani so oblaki leni, 
         S podolja seno diši... 
   
 2. VI. 1913. 
   
   
   
 3. 
    KOSTANJ 
   
 Prijatel moj stari, zakaj tak šumiš? 
    Kesno je i noč je, zakaj vre ne spiš? 
    "Gledim te zdavnja tak i prezmišlavam, 
    "Kak teško je pametnem takvem glavam!" 
    Ti mi se špotavaš, ja to dobro znam, 
    Ali vezda moreš; baš sem čisto sâm. 
    "Ja ne špotam se, al gledim te dogo 
    "I razmem tvoje misli se i togo." 
    "Ja žalosten nesem, zakaj bi i bil? 
    "I dobre sem vole, malko sem i pil. 
    "A kaj bo zutra, kaj bo potlam zatem, 
    "Dok plakal se boš za tem krajem zlatem?" 
    Kaj? Zutrašnjica mi neje na brige; 
    Plakati se ne znam, - eto, to je se! 
    "Al poveč mi, dok skupa smo tak sami, 
    "Kaj tebe ova zemla niš ne mami?" 
    Ja nazaj već ne mrem, da bi baš i štel, 
    Drugi me je život odnesel i zel. 
    "Al ove život lepši je i slajši, 
    "I da ga poznaš, tu bi ostal rajši!" 
    Vu tem kraju poznam samo svojo bol, 
    Zato sem zakopal ovde srca pol. 
    "Da poznaš starce, koj so ovde bili, 
    "Veselo kak so delali i pili!" 
    Vmrli so i oni, tam na grobju spe, 
    Mesto njih se vezda drugi vesele. 
    "Da poznaš ovo nebo, zvezde ove, 
    "I ovo zemlo, kaj te k sebe zove!" 
    Preveč dobro poznam se kraj sebe to, 
    Zato ne mrem pota najti vre domo. 
    "O, dojdi k nam, još neje se zgubleno. 
    "Mladosti cvetje cvelo bo crleno!..." 
    Lako noč, moj stari! Zdavanja spi vre se, 
    Mesečina ide samo kraj steze. 
   
 10. lipnja 1913. 
   
   
   
 4. 
    PESMA Z DRUGOGA BREGA 
   
 Tam dole samo šume se plave, 
    Čez vedro nebo vrana preletava, 
    Vu toplem vetru dremle zrela trava, 
    Pesme žalosne reči sim lete: 
   
 "Zakaj si me pustil, samo me ostavil, 
    "Otišel si nekam, nesi mi ni javil! 
    "I ja ne znam kam bi od žalosti svoje, 
    "Zakaj si me pustil, drago srce moje? 
    "Svilo sem si slekla, vrata sem zaprla, 
    "Sâma sem i znam, da bodem skoro vmrla!"... 
   
 Na drugi breg mi joči tam glede, 
    A veter z mekem listjem poigrava, 
    Šumi i šepče; spi kraj pota trava, 
    I samo šume v soncu se plave. 
   
 4. lipnja 1913. 
   
   
   
 5. 
    PRED VEČER 
   
 Čez pola idem čisto sâm, 
         A trava je vužgana, 
         I šuma je pospana, - 
    Ja moram brže biti tam... 
   
 Tam, gde se bregi zelene, 
         Vu mesečine mlačne 
         I sive i oblačne, 
    Tam najdem srečo: ništ i se... 
   
 Čez pole to i šumo to, 
         Ja ne znam, je li zidem, 
         I zato idem, idem, 
    A pot je dog i dogši bo... 
   
 Crni se mrak i strah v šume 
         Za sakem drevom čaka, 
         A mene žela jaka 
         Se dale vleče kraj seče - 
   
 Tam gore, gde je niš i se, 
         Gde sen mi proži roke, 
         Globoke i visoke, 
    Od mirni zvezdi čez granje! 
   
 17. lipnja 1913. 
   
   
   
 6. 
    POZDRAVLENJE 
   
 Nečega se navek ja bojim, 
    Al čega, ne znam, ne mrem zagoniti; 
    V mraku samo čekam i stojim, 
    I to je tak i drugač ne mre biti. 
   
 Znam da jempot nešče dojde sim, 
    Al što i gda, to nije moči reči, 
    Ja ga čakam, čakam i gledim: 
    Pove mi morti kaj se ne sme zreči. 
   
 Njega nega, nit je živel gda, 
    Al mesec tenjo more mu prijeti - 
    Se on pote, se on steze zna - 
    I on bi mojo pamet mogel zeti. 
   
 Pozdravlenje samo dok zvoni, 
    Za njegve crne onda zabim trage, 
    Vu tišini saki list čkomi, 
    I čujem reči blažene i drage. 
   
 Ta molitva zableni zvonov 
    Starinska to je duša, soza mraka, 
    Pesma zvezdi, senja ti bregov, 
    Njo razme ovde cvet i trava saka. 
   
 Ta molitva je nebeski dar; 
    I zvoni dalko, dok zvone srebrni, 
    Vidim: angel spušča se čuvar, 
    I moji poti neso više crni. 
   
 19. lipnja 1913. 
   
   
   
 7. 
    CRN - BEL 
   
 Crn-bel... crn-bel... 
    V trsu popeva, 
    Grozdje dozreva... 
    Crn-bel... 
   
 Dok večer se zmrači, 
    On pesmo zavlači, 
    Drago, starinsko, 
    Veselo vinsko: 
    Crn-bel... crn-bel.. 
   
 Jesensko to pesmo 
    Mi čuli vre jesmo 
    Tri večeri tu... 
    Crn-bel... 
   
 I znamo, da leto 
    Otišlo je, eto - 
    Baš kakti vu snu... 
    Crn-bel... crn-bel... 
   
 14. jula 1914. 
 
 
 JESEN 
 1. 
    GROZDJE 
   
 Bregi so se zlatom pozlatili, 
         V crlenem listju rosno grozdje spi, 
    Grozdi so se zmed redov poskrili, 
         Čehulka samo gdegde vun gledi. 
   
 Kraj brajdašev stara je imbrina, 
         A šipelina dole pod črešnjom, 
    Kraj steze debela je belina, 
         I preplečo se tri muškati š njom. 
   
 Saki trs je ščvrknjen i prigible 
         Sto let vre staro glavo do zemle, 
    Lozje se na kraj kolja leko zible 
         I listi komaj na njem se drže. 
   
 Nabral sem škrilaka vre ponoga, 
         I med crninom muškat se žoti... 
    Dale idem, steza je još doga, 
         V škrilaku grozdje vu rose još spi.. 
   
 17. lipnja 1913. 
   
   
   
 3. 
    POD BRESKVAMI 
   
 Crlene i žote breskve cure, 
         Pripeče sonce, mušice lečo, 
         Megle se vre po ledinaj vlečo, 
    Odnekod mi suhe trave diše. 
   
 Crlene so breskve, kesno je vre, 
         Moral bi pono torbo nabrati, 
         Drage bi svoje moral poslati 
    So lubav i žalost v sake breskve. 
   
 Poslati bi moral breskve ja nje, 
         Makar je negde dalko prek morja; 
         Dok jo rumena pozdravi zorja, 
    Crlene kraj nje nek breskve diše! 
   
 7. lipnja 1913. 
   
   
   
 5. 
    JESENSKI VETER 
   
 Najempot, naglo, kak da bi kaj zrušil, 
    V noči se je odnekod k nam zabušil 
    I obišel je klet, 
    Ves raspotan i spet, 
    Zaletel se je, stal, 
    Kam dale? Neje znal... 
   
 Mi poslušamo... Vre na kraj brega tam 
    Čez pola ide, a ne zna kod ni kam. 
   
 Mir je v kleti, 
    Temno sveti 
    Lampica. Mošt nam curi 
    V čeber. Kočnica skeči. 
    Prešpan pritišče 
    Grozdje i stišče. 
   
 Moral bi stati, 
    Mošta zlejati, 
    A neče mi se, tak sem pospan... 
    Još samo malo - vre bo zlejan, 
    Baš nekak lepo tenko curi... 
   
 Striček popeva, 
    Peč se razgreva... 
    Za čas nazaj nas veter zbudi. 
   
 22. VII. 1914. 
   
   
   
 6. 
    KUM MARTIN 
   
 Kum Martin za trijemi bregi 
         Imal je klet, 
    Kum Martin rad se i veseli; 
    Za pesmo, dok s pijara curi, 
         On je zavzet. 
   
 I jempot v mraku, kesno v jesen, 
         Došli smo tam, 
    A vune veter puhal je zden, 
    I dim se vlekel z jognjišča len, 
         Crnel se tram. 
   
 Na jogenj on je hitil kračje, 
         Puhal i klel, 
    V zelene dal je mošta kante, 
    Kostanja v ponjvo s crne pute 
         Brzo je del. 
   
 I dok smo tak prigreli se mi, 
         Pesme, kaj znam, 
    Spopeval ja sem; - jogenj gori, 
    Kum Martin stane; jeden, dva, tri, 
         Počel je sâm: 
   
 "Pijmo, bračo, vince, voda naj stoji, 
    "Nek jo pije žaba, kaj vu nje leži! 
    "Glete mene, bračo, kaj sem vodo pil, 
    "Morak bom vumreti v mlade mladosti, 
    "Ženo ostaviti v tuge, žalosti. 
    "Mene zakopajte v Juzuševo klet: 
    "Noge obrnite k vinskem gantarcem, 
    "Glavo obrnite k vinske pipice, 
    "Pipico odškrnte, vince naj curi, 
    "Nek se vžije duša, kad se telo ni..." 
    - - - - - - - - - - - - - - - - - - - - - - - - - - - - - - - - - 
   
 I kesno mi smo išli domo... 
         "Zbogom, pajdaš!" 
    Oblačno nebo, dežda još bo, 
    A senje, koje z nami ido, 
         Vleče lampaš. 
   
           * 
   
 Kum Martin za trijemi bregi 
         Imal je klet... 
    V rake kum Martin tiho leži, 
    a jesen dojde, vince curi, 
         Vesel je svet!... 
   
 10. lipnja 1913. 
   
   
   
 7. 
    V MRAKU 
   
 Smrklo se. Listje šumi. 
    Ostali smo sami pred kletjom. 
    Jogenj za kostanj gori, 
    Nagible se svetlo k oblokom. 
   
 Zadnji tu večer sedimo. - 
    Sprešano je se, 
    Mošt je vu lagve, - 
    I kola zutra dojdo po nas. 
   
 Jogenj se žari. Gledimo, 
    Kak othađa dim 
    I na vetru š njim 
    Jesenski dragi, najlepši čas. 
   
 Moj stari pipo zapušava 
    Morti vre deseti pot, 
    Kremena išče, okresava: 
    "Zutra moramo na pot! 
    Bog zna, je l' več gda 
    Tu bomo nazaj!" 
   
 Ja ga razmem i gledim. 
    "Bog zna, što to zna!" 
   
 Z jognja ide z vetrom dim - 
    Popevke je kraj... 
   
 21. VII. 1914. 
 
 
 ZIMA 
 2. 
    KLET 
   
 Bila je doga, niska i stara 
    Morti vre više stotino let, 
    Ne se na dalko našlo ji para - 
    Prava negdašnja gorična klet. 
   
 Najprvo preša, kmična i pona 
    Pavočin, brenki, sočja, drevja, 
    Onda se došlo v hižo, al ona 
    Baš po gospodski bila je sa. 
   
 Postele dve, kraj zida ormari, 
    Veliki stol i stolci s kožom, 
    Sveci na steklu, dobri čuvari, 
    Kupleni zdavnja skupa s kletjom. 
   
 Pone so bile police bele 
    Sakvačkih kantic i pijarov, 
    Saki je oblok svoje bil fele, 
    Sako stekelce na šest voglov. 
   
           * 
   
 Došla je starost malo pomalo, 
    Rastrgla telo, žile, kostje, 
    I od mrtveca nam je ostalo 
    Pletera kup i vrpa zemle. 
   
 24. VII. 1914. 
   
   
   
 5. 
    MEĐAŠ 
   
 Međaš Benkina 
    S pijarom vina 
    Došel je okraj polna po nas: 
    "Vu moje kleti 
    "Je kaj videti, 
    "Morate z menom, imate čas!" 
   
 Pred klet smo zišli 
    I tam otišli, 
    S kroha se kakti s pekla kadi: 
    "Kobase, meso 
    "I čurke gde so, 
    "Stalno veseli bomo i mi!" 
   
 Čmrži klečica, 
    Curi žganica 
    V stekleno kanto kakti krištal: 
    "Prestiraj stola, 
    "Ja spravim kola, 
    "Nejdemo nikam, da ga je dal!" 
   
 Soze pijari 
    Kraj jognja stari, 
    Čurke vu crne ranjaj diše: 
    "Je, štel sem reči, 
    "Bermeta zleči, 
    "Bomo ga pili se do zorje!" 
   
 Čmrži klečica, 
    Curi žganica, 
    I vu zdele krampampula vri: 
    "Primekni čašo 
    "Za lubav našo, 
    "Nek domovina z nami živi!" 
   
           * 
   
 Međaš Benkina 
    S pijarom vina 
    Nigdar več došel ne bode k nam; 
    Ni njegve kleti 
    Neje videti, - 
    Zrušili so jo, prazno je tam! 
   
 Dok v brege zajde 
    I tam nas najde, 
    Nekam daleko, tožno gledi: 
    "Je, drugač nejde, 
    "To se ti prejde, 
    "Bomo otišli skoro i mi!" 
   
 3. lipnja 1913. 
 
 
 Rječnik 
 bedenj  (gen.  bednja ) - badanj, bure 
 beg  - bijeg 
 belina  - vrsta loze 
 bermet  - pelinkovac 
 brajdaš  - odrina, sjenica od lozja 
 brenka  - kukac 
 crnina  - 1. mrak; 2. vrsta loze 
 čeber  - čabar, kaca 
 čehulka  - ozobana grančica od grožđa 
 čez  - kroz 
 čkometi  - šutjeti 
 čmržiti  - mrmljati, šobonjiti (očito se radi o slabo utisnutom čepu, klečici, na rakijskom kazanu pri pečenju:  Čmrži klečica, curi žganica... ) 
 črešnja  - trešnja 
 črevec  - crijevac (vrsta biljke, stellaria media, veronica arvensis, veronica agrestis) 
 čurka  - vrsta kobasice, krvavice 
 dale  - dalje 
 dekla  - djevojka 
 deti  - staviti 
 dežđ  - kiša, dažd 
 dišî  - miriše 
 dog  - dug, dugačak 
 dogši  - dulji, duži 
 drevje  -drvlje 
 froštuk  (njem.) - doručak 
 gantarci  - balvani na kojima stoji burad 
 gda  - kada 
 genuti se  (prez.  genem se ) - maknuti se, ganuti se 
 globok  - dubok 
 gorice  - vinograd;  vu goricaj  - u vinogradu 
 gorična  - vinogradska 
 hititi  - baciti;  hiče  - baca 
 hiža  - kuća 
 imbrina  - vrsta loze i grožđa 
 jempot  - jedanput, jednom 
 jezero  (prema mađ.  ezer ) - tisuću 
 joči  - oči 
 jogenj  - oganj, vatra 
 jognjišče  - ognjište 
 kaditi se  - dimiti se 
 klečica  - čep 
 klet  - klijet, koliba (u vinogradu) 
 kmica  - tama, mrak 
 kod  - kuda 
 komaj  - jedva 
 kostanj  - kesten 
 kračje  - okresine, granje 
 krampampula  - rakija paljena sa šećerom 
 kroh  - krov 
 kufer  (gen.  kufra ) - bakar, mjed 
 kušnola  - poljubila 
 kvarkati  (prez.  kvarčem ) - graktati 
 lagev  (gen.  lagva ) - lagav, bačva 
 lampaš  - svjetiljka, feral 
 leko  - lako 
 lok  - luk, svod 
 međaš  - susjed s kojim graniči naše zemljište 
 morti  - možda 
 muškat  - vrsta vinove loze i grožđa 
 najempot  - najedamput 
 navek  - uvijek 
 nazaj  - nazad 
 ne  - nije 
 nega  -  nema 
 neje  - nije 
 nekod  - nekamo, nekuda 
 nesem, nesi, neso  - nisam, nisi, nisu 
 nešče  - netko 
 nigdar  - nikad 
 nje  - njoj;  vu nje  - u njoj 
 njo  - nju, ju, je 
 oblok  (mađ.) - prozor 
 okraj polna  - oko podneva 
 pavočina  - paučina 
 pelati se  - voziti se 
 pijar  - pehar, vrč 
 pipica  - slavinica 
 podolje  - dolina 
 polič  - mjerica od pol litre, politrenjak 
 polne  - podne;  okraj polna  - oko podneva 
 ponjva  - tava 
 pot  - put, cesta; putovanje 
 potlam  - poslije 
 poveč  - reci, pričaj! 
 Pozdravlenje  - jutarnje i večernje zvonjenje crkava, Pozdrav gospin, Angelus 
 pramalet  - proljeće 
 prehititi se  - prevrnuti se, prebaciti se 
 prešpan  - preša, tijesak 
 preveč  - previše 
 prijeti  - primiti 
 primli  - primi, primaj! 
 prislonja  - rukohvat, ograda, priručje, "gelender" 
 puta  - putunja, brenta, čabar, plosnato bure 
 ranja  - posuda, "rajndlika" 
 ranje  - jutro, osvit 
 ranješnji  - jutarnji 
 raspotan  - razuzdan 
 sakod  - svuda 
 sakvački  - svakakav 
 seča  - sječina, dio šume gdje se sijeku stabla 
 skečiti  - cviljeti, skičati 
 slekla  - svukla 
 snočka  - sinoć 
 sočje  - sučje, lozje, suharci 
 soza  - suza 
 soziti  - suziti, vlažiti se 
 spet  - ponovo 
 sprehađati se  - šetati, prolaziti 
 stekelce  - stakalce, čašica 
 ščvrknjen  - kvrgav, poguren 
 šipelina  - vrsta vinove loze i grožđa ( šipel ) 
 škrilak  - šešir 
 špotati se, špotavati se  - rugati se, izrugivati se 
 što  - tko 
 tenja  - sjena 
 tijam  - čak, ća 
 toga  - tuga, žalost 
 tram  - greda 
 trijemi  - trima;  za trijemi bregi  - iza tri brijega 
 trsje  - vinograd 
 vdož  - uzduž 
 več  - više 
 ves  - sav 
 vezda  - sada 
 vogel  - ugao 
 vre  - već 
 vrpa  - hrpa 
 vu  - u 
 vune  - vani 
 vžiti se  - užiti se, nauživati se 
 zabiti  - zaboraviti 
 zablen  - zaboravljen 
 zagoniti  - odgonetnuti, pogoditi 
 zdavnja  - davno 
 ziči  (prez.  zidem  - izađem) - izaći 
 zleči  - izvući 
    zlejati  - izliti 
 zmržnjen  - smrznut 
 zreči  - izreći, iskazati 
 žela  - želja 
 žganica  - rakija 
 
 